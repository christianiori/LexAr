<!DOCTYPE html><html xmlns="http://www.w3.org/1999/xhtml" xml:lang="en" lang="en"><head><meta http-equiv="Content-Type" content="text/html; charset=UTF-8"/><!--THIS FILE IS GENERATED FROM AN XML MASTER. DO NOT EDIT (5)--><title>Gli Acarnesi </title><meta name="author" content=""/><meta name="generator" content="Text Encoding Initiative Consortium XSLT stylesheets"/><meta name="DC.Title" content="Gli Acarnesi"/><meta name="DC.Type" content="Text"/><meta name="DC.Format" content="text/html"/><link href="https://www.tei-c.org/release/xml/tei/stylesheet/tei.css" rel="stylesheet" type="text/css"/><link rel="stylesheet" media="print" type="text/css" href="https://www.tei-c.org/release/xml/tei/stylesheet/tei-print.css"/></head><body class="simple" id="TOP"><div class="stdheader autogenerated"><h1 class="maintitle">Gli Acarnesi </h1></div><!--TEI front--><h2>Table of contents</h2><ul class="toc toc_body"></ul><!--TEI body--><div class="tei_body"><section class="scena" id="index.xml-body.1_div.1"><h1><span class="headingNumber">1. </span></h1><div class="speaker">Diceopoli</div><div class="lg"><div class="l">Ὅσα δὴ δέδηγμαι τὴν ἐμαυτοῦ καρδίαν,</div><div class="l">ἥσθην δὲ βαιά, πάνυ δὲ βαιά, τέτταρα·</div><div class="l">ἃ δ' ὠδυνήθην, ψαμμακοσιογάργαρα.</div><div class="l">Φέρ' ἴδω, τί δ' ἥσθην ἄξιον χαιρηδόνος;</div><div class="l">Ἐγᾦδ' ἐφ' ᾧ γε τὸ κέαρ εὐφράνθην ἰδών,</div><div class="l">τοῖς πέντε ταλάντοις οἷς Κλέων ἐξήμεσεν.</div><div class="l">Ταῦθ' ὡς ἐγανώθην, καὶ φιλῶ τοὺς ἱππέας</div><div class="l">διὰ τοῦτο τοὔργον· ἄξιον γὰρ Ἑλλάδι.</div><div class="l">Ἀλλ' ὠδυνήθην ἕτερον αὖ τραγῳδικόν,</div><div class="l">ὅτε δὴ 'κεχήνη προσδοκῶν τὸν Αἰσχύλον,</div><div class="l">ὁ δ' ἀνεῖπεν· "Εἴσαγ', ὦ Θέογνι, τὸν χορόν".</div><div class="l">Πῶς τοῦτ' ἔσεισέ μου δοκεῖς τὴν καρδίαν;</div><div class="l">Ἀλλ' ἕτερον ἥσθην, ἡνίκ' ἐπὶ Μόσχῳ ποτὲ</div><div class="l">Δεξίθεος εἰσῆλθ' ᾀσόμενος Βοιώτιον.</div><div class="l">Τῆτες δ' ἀπέθανον καὶ διεστράφην ἰδών,</div><div class="l">ὅτε δὴ παρέκυψε Χαῖρις ἐπὶ τὸν ὄρθιον.</div><div class="l">Ἀλλ' οὐδεπώποτ' ἐξ ὅτου 'γὼ ῥύπτομαι</div><div class="l">οὕτως ἐδήχθην ὑπὸ κονίας τὰς ὀφρῦς</div><div class="l">ὡς νῦν, ὁπότ' οὔσης κυρίας ἐκκλησίας</div><div class="l">ἑωθινῆς ἔρημος ἡ πνὺξ αὑτηί,</div><div class="l">οἱ δ' ἐν ἀγορᾷ λαλοῦσι κἄνω καὶ κάτω</div><div class="l">τὸ σχοινίον φεύγουσι τὸ μεμιλτωμένον.</div><div class="l">Οὐδ' οἱ πρυτάνεις ἥκουσιν, ἀλλ' ἀωρίαν</div><div class="l">ἥκοντες, εἶτα δ' ὠστιοῦνται πῶς δοκεῖς</div><div class="l">ἐλθόντες ἀλλήλοισι περὶ πρώτου ξύλου,</div><div class="l">ἁθρόοι καταρρέοντες· εἰρήνη δ' ὅπως</div><div class="l">ἔσται προτιμῶσ' οὐδέν· ὦ πόλις πόλις.</div><div class="l">Ἐγὼ δ' ἀεὶ πρώτιστος εἰς ἐκκλησίαν</div><div class="l">νοστῶν κάθημαι· κᾆτ' ἐπειδὰν ὦ μόνος,</div><div class="l">στένω, κέχηνα, σκορδινῶμαι, πέρδομαι,</div><div class="l">ἀπορῶ, γράφω, παρατίλλομαι, λογίζομαι,</div><div class="l">ἀποβλέπων εἰς τὸν ἀγρόν, εἰρήνης ἐρῶν,</div><div class="l">στυγῶν μὲν ἄστυ, τὸν δ' ἐμὸν δῆμον ποθῶν,</div><div class="l">ὃς οὐδεπώποτ' εἶπεν· "Ἄνθρακας πρίω",</div><div class="l">οὐκ ὄξος, οὐκ ἔλαιον, οὐδ' ᾔδει πρίω,</div><div class="l">ἀλλ' αὐτὸς ἔφερε πάντα χὠ πρίων ἀπῆν.</div><div class="l">Νῦν οὖν ἀτεχνῶς ἥκω παρεσκευασμένος</div><div class="l">βοᾶν, ὑποκρούειν, λοιδορεῖν τοὺς ῥήτορας,</div><div class="l">ἐάν τις ἄλλο πλὴν περὶ εἰρήνης λέγῃ.</div><div class="l">Ἀλλ' οἱ πρυτάνεις γὰρ οὑτοιὶ μεσημβρινοί.</div><div class="l">Οὐκ ἠγόρευον; τοῦτ' ἐκεῖν' οὑγὼ 'λεγον·</div><div class="l">εἰς τὴν προεδρίαν πᾶς ἀνὴρ ὠστίζεται.</div></div><div class="speaker">Araldo</div><div class="lg"><div class="l">Πάριτ' εἰς τὸ πρόσθεν,</div><div class="l">πάριθ', ὡς ἂν ἐντὸς ἦτε τοῦ καθάρματος.</div></div><div class="speaker">Anfiteo</div><div class="l">Ἤδη τις εἶπε;</div><div class="speaker">Araldo</div><div class="l">Τίς ἀγορεύειν βούλεται;</div><div class="speaker">Anfiteo</div><div class="l">Ἐγώ.</div><div class="speaker">Araldo</div><div class="l">Τίς ὤν;</div><div class="speaker">Anfiteo</div><div class="l">Ἀμφίθεος.</div><div class="speaker">Araldo</div><div class="l">Οὐκ ἄνθρωπος;</div><div class="speaker">Anfiteo</div><div class="lg"><div class="l">Οὔ,</div><div class="l">ἀλλ' ἀθάνατος. Ὁ γὰρ Ἀμφίθεος Δήμητρος ἦν</div><div class="l">καὶ Τριπτολέμου· τούτου δὲ Κελεὸς γίγνεται·</div><div class="l">γαμεῖ δὲ Κελεὸς Φαιναρέτην τήθην ἐμήν,</div><div class="l">ἐξ ἧς Λυκῖνος ἐγένετ'· ἐκ τούτου δ' ἐγώ.</div><div class="l">Ἀθάνατός εἰμ'· ἐμοὶ δ' ἐπέτρεψαν οἱ θεοὶ</div><div class="l">σπονδὰς ποεῖσθαι πρὸς Λακεδαιμονίους μόνῳ.</div><div class="l">Ἀλλ' ἀθάνατος ὤν, ἄνδρες, ἐφόδι' οὐκ ἔχω·</div><div class="l">οὐ γὰρ διδόασιν οἱ πρυτάνεις.</div></div><div class="speaker">Araldo</div><div class="l">Οἱ τοξόται.</div><div class="speaker">Anfiteo</div><div class="l">Ὦ Τριπτόλεμε καὶ Κελεέ, περιόψεσθέ με;</div><div class="speaker">Diceopoli</div><div class="lg"><div class="l">Ὦνδρες πρυτάνεις, ἀδικεῖτε τὴν ἐκκλησίαν</div><div class="l">τὸν ἄνδρ' ἀπάγοντες, ὅστις ἡμῖν ἤθελεν</div><div class="l">σπονδὰς ποεῖσθαι καὶ κρεμάσαι τὰς ἀσπίδας.</div></div><div class="speaker">Araldo</div><div class="l">Κάθησο, σῖγα.</div><div class="speaker">Diceopoli</div><div class="lg"><div class="l">Μὰ τὸν Ἀπόλλω 'γὼ μὲν οὔ,</div><div class="l">ἢν μὴ περὶ εἰρήνης γε πρυτανεύσητέ μοι.</div></div><div class="speaker">Araldo</div><div class="l">Οἱ πρέσβεις οἱ παρὰ βασιλέως.</div><div class="speaker">Diceopoli</div><div class="lg"><div class="l">Ποίου βασιλέως; Ἄχθομαι 'γὼ πρέσβεσιν</div><div class="l">καὶ τοῖς ταὧσι τοῖς τ' ἀλαζονεύμασιν.</div></div><div class="speaker">Araldo</div><div class="l">Σίγα.</div><div class="speaker">Diceopoli</div><div class="l">Βαβαιάξ. Ὦκβάτανα τοῦ σχήματος.</div><div class="speaker">Vecchio</div><div class="lg"><div class="l">Ἐπέμψαθ' ἡμᾶς ὡς βασιλέα τὸν μέγαν</div><div class="l">μισθὸν φέροντας δύο δραχμὰς τῆς ἡμέρας</div><div class="l">ἐπ' Εὐθυμένους ἄρχοντος.</div></div><div class="speaker">Diceopoli</div><div class="l">Οἴμοι τῶν δραχμῶν.</div><div class="speaker">Vecchio</div><div class="lg"><div class="l">Καὶ δῆτ' ἐτρυχόμεσθα τῶν Καϋστρίων</div><div class="l">πεδίων ὁδοιπλανοῦντες ἐσκηνημένοι,</div><div class="l">ἐφ' ἁρμαμαξῶν μαλθακῶς κατακείμενοι,</div><div class="l">ἀπολλύμενοι.</div></div><div class="speaker">Diceopoli</div><div class="lg"><div class="l">Σφόδρα γὰρ ἐσῳζόμην ἐγὼ</div><div class="l">παρὰ τὴν ἔπαλξιν ἐν φορυτῷ κατακείμενος.</div></div><div class="speaker">Vecchio</div><div class="lg"><div class="l">Ξενιζόμενοι δὲ πρὸς βίαν ἐπίνομεν</div><div class="l">ἐξ ὑαλίνων ἐκπωμάτων καὶ χρυσίδων</div><div class="l">ἄκρατον οἶνον ἡδύν.</div></div><div class="speaker">Diceopoli</div><div class="l">Ὦ Κραναὰ πόλις,</div><div class="l">ἆρ' αἰσθάνει τὸν κατάγελων τῶν πρέσβεων;</div><div class="speaker">Vecchio</div><div class="lg"><div class="l">Οἱ βάρβαροι γὰρ ἄνδρας ἡγοῦνται μόνους</div><div class="l">τοὺς πλεῖστα δυναμένους φαγεῖν τε καὶ πιεῖν.</div></div><div class="speaker">Diceopoli</div><div class="l">Ἡμεῖς δὲ λαικαστάς τε καὶ καταπύγονας.</div><div class="speaker">Vecchio</div><div class="lg"><div class="l">Ἔτει τετάρτῳ δ' εἰς τὰ βασίλει' ἤλθομεν·</div><div class="l">ἀλλ' εἰς ἀπόπατον ᾤχετο στρατιὰν λαβών,</div><div class="l">κἄχεζεν ὀκτὼ μῆνας ἐπὶ χρυσῶν ὀρῶν.</div></div><div class="speaker">Diceopoli</div><div class="lg"><div class="l">Πόσου δὲ τὸν πρωκτὸν χρόνου ξυνήγαγεν;</div><div class="l">Τῇ πανσελήνῳ;</div></div><div class="speaker">Vecchio</div><div class="lg"><div class="l">Κᾆτ' ἀπῆλθεν οἴκαδε.</div><div class="l">Εἶτ' ἐξένιζε παρετίθει θ' ἡμῖν ὅλους</div><div class="l">ἐκ κριβάνου βοῦς.</div></div><div class="speaker">Diceopoli</div><div class="lg"><div class="l">Καὶ τίς εἶδε πώποτε</div><div class="l">βοῦς κριβανίτας; Τῶν ἀλαζονευμάτων.</div></div><div class="speaker">Vecchio</div><div class="lg"><div class="l">Καὶ ναὶ μὰ Δί' ὄρνιν τριπλάσιον Κλεωνύμου</div><div class="l">παρέθηκεν ἡμῖν· ὄνομα δ' ἦν αὐτῷ φέναξ.</div></div><div class="speaker">Diceopoli</div><div class="l">Ταῦτ' ἄρ' ἐφενάκιζες σὺ δύο δραχμὰς φέρων.</div><div class="speaker">Vecchio</div><div class="lg"><div class="l">Καὶ νῦν ἄγοντες ἥκομεν Ψευδαρτάβαν,</div><div class="l">τὸν βασιλέως Ὀφθαλμόν.</div></div><div class="speaker">Diceopoli</div><div class="lg"><div class="l">Ἐκκόψειέ γε</div><div class="l">κόραξ πατάξας, τόν γε σὸν τοῦ πρέσβεως.</div></div><div class="speaker">Araldo</div><div class="l">Ὁ βασιλέως Ὀφθαλμός.</div><div class="speaker">Diceopoli</div><div class="lg"><div class="l">Ὦναξ Ἡράκλεις.</div><div class="l">Πρὸς τῶν θεῶν, ἄνθρωπε, ναύφρακτον βλέπεις,</div><div class="l">ἢ περὶ ἄκραν κάμπτων νεώσοικον σκοπεῖς;</div><div class="l">Ἄσκωμ' ἔχεις που περὶ τὸν ὀφθαλμὸν κάτω;</div></div><div class="speaker">Vecchio</div><div class="lg"><div class="l">Ἄγε δὴ σὺ βασιλεὺς ἅττα σ' ἀπέπεμψεν φράσον</div><div class="l">λέξοντ' Ἀθηναίοισιν, ὦ Ψευδαρτάβα.</div></div><div class="speaker">Pseudoartabano</div><div class="l">Ι αρταμανε Ξαρξας απιαονα σατρα.</div><div class="speaker">Vecchio</div><div class="l">Ξυνῆκας ὃ λέγει;</div><div class="speaker">Diceopoli</div><div class="l"> Μὰ τὸν Ἀπόλλω 'γὼ μὲν οὔ.</div><div class="speaker">Vecchio</div><div class="lg"><div class="l">Πέμψειν βασιλέα φησὶν ὑμῖν χρυσίον.</div><div class="l">Λέγε δὴ σὺ μεῖζον καὶ σαφῶς τὸ χρυσίον.</div></div><div class="speaker">Pseudoartabano</div><div class="l">Οὐ ληψι χρυσο, χαυνόπρωκτ' Ἰαοναυ.</div><div class="speaker">Diceopoli</div><div class="l">Οἴμοι κακοδαίμων ὡς σαφῶς.</div><div class="speaker">Vecchio</div><div class="l">Τί δαὶ λέγει;</div><div class="speaker">Diceopoli</div><div class="lg"><div class="l">Ὅ τι; χαυνοπρώκτους τοὺς Ἰάονας λέγει,</div><div class="l">εἰ προσδοκῶσι χρυσίον ἐκ τῶν βαρβάρων.</div></div><div class="speaker">Vecchio</div><div class="l">Οὔκ, ἀλλ' ἀχάνας ὅδε γε χρυσίου λέγει.</div><div class="speaker">Diceopoli</div><div class="lg"><div class="l">Ποίας ἀχάνας; Σὺ μὲν ἀλαζὼν εἶ μέγας.</div><div class="l">Ἀλλ' ἄπιθ'· ἐγὼ δὲ βασανιῶ τοῦτον μόνος.</div><div class="l">Ἄγε δὴ σὺ φράσον ἐμοὶ σαφῶς πρὸς τουτονί,</div><div class="l">ἵνα μή σε βάψω βάμμα Σαρδιανικόν·</div><div class="l">βασιλεὺς ὁ μέγας ἡμῖν ἀποπέμψει χρυσίον; ‑</div><div class="l">Ἄλλως ἄρ' ἐξαπατώμεθ' ὑπὸ τῶν πρέσβεων; ‑</div><div class="l">Ἑλληνικόν γ' ἐπένευσαν ἄνδρες οὑτοιί,</div><div class="l">κοὐκ ἔσθ' ὅπως οὐκ εἰσὶν ἐνθένδ' αὐτόθεν.</div><div class="l">Καὶ τοῖν μὲν εὐνούχοιν τὸν ἕτερον τουτονὶ</div><div class="l">ἐγᾦδ' ὅς ἐστι, Κλεισθένης ὁ Σιβυρτίου.</div><div class="l">Ὦ θερμόβουλον πρωκτὸν ἐξυρημένε.</div><div class="l">Τοιόνδε δ', ὦ πίθηκε, τὸν πώγων' ἔχων</div><div class="l">εὐνοῦχος ἡμῖν ἦλθες ἐσκευασμένος;</div><div class="l">Ὁδὶ δὲ τίς ποτ' ἐστίν; οὐ δήπου Στράτων;</div></div><div class="speaker">Araldo</div><div class="lg"><div class="l">Σίγα, κάθιζε.</div><div class="l">Τὸν βασιλέως Ὀφθαλμὸν ἡ βουλὴ καλεῖ</div><div class="l">εἰς τὸ πρυτανεῖον.</div></div><div class="speaker">Diceopoli</div><div class="lg"><div class="l">Ταῦτα δῆτ' οὐκ ἀγχόνη;</div><div class="l">Κἄπειτ' ἐγὼ δῆτ' ἐνθαδὶ στραγγεύομαι,</div><div class="l">τοὺς δὲ ξενίζειν οὐδέποτ' ἴσχει γ' ἡ θύρα;</div><div class="l">Ἀλλ' ἐργάσομαί τι δεινὸν ἔργον καὶ μέγα.</div><div class="l">Ἀλλ' Ἀμφίθεός μοι ποῦ 'στιν;</div></div><div class="speaker">Anfiteo</div><div class="l">Οὑτοσὶ πάρα.</div><div class="speaker">Diceopoli</div><div class="lg"><div class="l">Ἐμοὶ σὺ ταυτασὶ λαβὼν ὀκτὼ δραχμὰς</div><div class="l">σπονδὰς πόησαι πρὸς Λακεδαιμονίους μόνῳ</div><div class="l">καὶ τοῖσι παιδίοισι καὶ τῇ πλάτιδι·</div><div class="l">ὑμεῖς δὲ πρεσβεύεσθε καὶ κεχήνετε</div></div><div class="speaker">Araldo</div><div class="l">Προσίτω Θέωρος ὁ παρὰ Σιτάλκους.</div><div class="speaker">Teoro</div><div class="l">Ὁδί.</div><div class="speaker">Diceopoli</div><div class="l">Ἕτερος ἀλαζὼν οὗτος εἰσκηρύττεται.</div><div class="speaker">Teoro</div><div class="l">Χρόνον μὲν οὐκ ἂν ἦμεν ἐν Θρᾴκῃ πολύν, ‑</div><div class="speaker">Diceopoli</div><div class="l">Μὰ Δί' οὐκ ἄν, εἰ μισθόν γε μὴ 'φερες πολύν.</div><div class="speaker">Teoro</div><div class="lg"><div class="l">εἰ μὴ κατένειψε χιόνι τὴν Θρᾴκην ὅλην</div><div class="l">καὶ τοὺς ποταμοὺς ἔπηξ', ‑</div></div><div class="speaker">Diceopoli</div><div class="lg"><div class="l">ὑπ' αὐτὸν τὸν χρόνον.</div><div class="l">ὅτ' ἐνθαδὶ Θέογνις ἠγωνίζετο.</div></div><div class="speaker">Teoro</div><div class="lg"><div class="l">Τοῦτον μετὰ Σιτάλκους ἔπινον τὸν χρόνον.</div><div class="l">Καὶ δῆτα φιλαθήναιος ἦν ὑπερφυῶς</div><div class="l">ὑμῶν τ' ἐραστὴς ὡς ἀληθῶς, ὥστε καὶ</div><div class="l">ἐν τοῖσι τοίχοις ἔγραφ'· "Ἀθηναῖοι καλοί".</div><div class="l">δ' υἱός, ὃν Ἀθηναῖον ἐπεποήμεθα,</div><div class="l">ἤρα φαγεῖν ἀλλᾶντας ἐξ Ἀπατουρίων,</div><div class="l">καὶ τὸν πατέρ' ἠντεβόλει βοηθεῖν τῇ πάτρᾳ·</div><div class="l">ὁ δ' ὤμοσε σπένδων βοηθήσειν ἔχων</div><div class="l">στρατιὰν τοσαύτην ὥστ' Ἀθηναίους ἐρεῖν·</div><div class="l">"Ὅσον τὸ χρῆμα παρνόπων προσέρχεται".</div></div><div class="speaker">Diceopoli</div><div class="lg"><div class="l">Κάκιστ' ἀπολοίμην, εἴ τι τούτων πείθομαι</div><div class="l">ὧν εἶπας ἐνταυθοῖ σὺ πλὴν τῶν παρνόπων.</div></div><div class="speaker">Teoro</div><div class="lg"><div class="l">Καὶ νῦν ὅπερ μαχιμώτατον Θρᾳκῶν ἔθνος</div><div class="l">ἔπεμψεν ὑμῖν.</div></div><div class="speaker">Diceopoli</div><div class="l">Τοῦτο μέν γ' ἤδη σαφές.</div><div class="speaker">Araldo</div><div class="l">Οἱ Θρᾷκες ἴτε δεῦρ', οὓς Θέωρος ἤγαγεν.</div><div class="speaker">Diceopoli</div><div class="l">Τουτὶ τί ἐστι τὸ κακόν;</div><div class="speaker">Teoro</div><div class="l">Ὀδομάντων στρατός.</div><div class="speaker">Diceopoli</div><div class="lg"><div class="l">Ποίων Ὀδομάντων; εἰπέ μοι, τουτὶ τί ἦν;</div><div class="l">Τίς τῶν Ὀδομάντων τὸ πέος ἀποτεθρίακεν;</div></div><div class="speaker">Teoro</div><div class="lg"><div class="l">Τούτοις ἐάν τις δύο δραχμὰς μισθὸν διδῷ,</div><div class="l">0καταπελτάσονται τὴν Βοιωτίαν ὅλην.</div></div><div class="speaker">Diceopoli</div><div class="lg"><div class="l">Τοισδὶ δύο δραχμὰς τοῖς ἀπεψωλημένοις;</div><div class="l">Ὑποστένοι μέντἂν ὁ θρανίτης λεώς,</div><div class="l">ὁ σωσίπολις. Οἴμοι τάλας ἀπόλλυμαι,</div><div class="l">ὑπὸ τῶν Ὀδομάντων τὰ σκόροδα πορθούμενος.</div><div class="l">Οὐ καταβαλεῖτε τὰ σκόροδ';</div></div><div class="speaker">Teoro</div><div class="lg"><div class="l">Ὦ μόχθηρε σύ,</div><div class="l">οὐ μὴ πρόσει τούτοισιν ἐσκοροδισμένοις.</div></div><div class="speaker">Diceopoli</div><div class="lg"><div class="l">Ταυτὶ περιείδεθ' οἱ πρυτάνεις πάσχοντά με</div><div class="l">ἐν τῇ πατρίδι καὶ ταῦθ' ὑπ' ἀνδρῶν βαρβάρων;</div><div class="l">Ἀλλ' ἀπαγορεύω μὴ ποεῖν ἐκκλησίαν</div><div class="l">τοῖς Θρᾳξὶ περὶ μισθοῦ· λέγω δ' ὑμῖν ὅτι</div><div class="l">διοσημία 'στὶ καὶ ῥανὶς βέβληκέ με.</div></div><div class="speaker">Araldo</div><div class="lg"><div class="l">Τοὺς Θρᾷκας ἀπιέναι, παρεῖναι δ' εἰς ἕνην·</div><div class="l">Οἱ γὰρ πρυτάνεις λύουσι τὴν ἐκκλησίαν.</div></div><div class="speaker">Diceopoli</div><div class="lg"><div class="l">Οἴμοι τάλας, μυττωτὸν ὅσον ἀπώλεσα.</div><div class="l">Ἀλλ' ἐκ Λακεδαίμονος γὰρ Ἀμφίθεος ὁδί.</div><div class="l">Χαῖρ' Ἀμφίθεε.</div></div><div class="speaker">Anfiteo</div><div class="lg"><div class="l"> Μήπω γε πρίν ‹γ'› ἂν στῶ τρέχων·</div><div class="l">δεῖ γάρ με φεύγοντ' ἐκφυγεῖν Ἀχαρνέας.</div></div><div class="speaker">Diceopoli</div><div class="l">Τί δ' ἐστίν;</div><div class="speaker">Anfiteo</div><div class="lg"><div class="l">Ἐγὼ μὲν δεῦρό σοι σπονδὰς φέρων</div><div class="l">ἔσπευδον· οἱ δ' ὤσφροντο πρεσβῦταί τινες</div><div class="l">Ἀχαρνικοί, στιπτοὶ γέροντες, πρίνινοι,</div><div class="l">ἀτεράμονες, Μαραθωνομάχαι, σφενδάμνινοι.</div><div class="l">Ἔπειτ' ἀνέκραγον πάντες· "Ὦ μιαρώτατε,</div><div class="l">σπονδὰς φέρεις τῶν ἀμπέλων τετμημένων;"</div><div class="l">Κἀς τοὺς τρίβωνας ξυνελέγοντο τῶν λίθων·</div><div class="l">ἐγὼ δ' ἔφευγον· οἱ δ' ἐδίωκον κἀβόων.</div></div><div class="speaker">Diceopoli</div><div class="l">Οἱ δ' οὖν βοώντων. Ἀλλὰ τὰς σπονδὰς φέρεις;</div><div class="speaker">Anfiteo</div><div class="lg"><div class="l">Ἔγωγέ, φημι, τρία γε ταυτὶ γεύματα.</div><div class="l">Αὗται μέν εἰσι πεντέτεις. Γεῦσαι λαβών.</div></div><div class="speaker">Diceopoli</div><div class="l">Αἰβοῖ.</div><div class="speaker">Anfiteo</div><div class="l"> Τί ἐστιν;</div><div class="speaker">Diceopoli</div><div class="lg"><div class="l">Οὐκ ἀρέσκουσίν μ' ὅτι</div><div class="l">ὄζουσι πίττης καὶ παρασκευῆς νεῶν.</div></div><div class="speaker">Anfiteo</div><div class="l">Σὺ δ' ἀλλὰ τασδὶ τὰς δεκέτεις γεῦσαι λαβών.</div><div class="speaker">Diceopoli</div><div class="lg"><div class="l">Ὄζουσι χαὖται πρέσβεων εἰς τὰς πόλεις</div><div class="l">ὀξύτατον ὥσπερ διατριβῆς τῶν ξυμμάχων.</div></div><div class="speaker">Anfiteo</div><div class="lg"><div class="l">Ἀλλ' αὑταιί τοί σοι τριακοντούτιδες</div><div class="l">κατὰ γῆν τε καὶ θάλατταν.</div></div><div class="speaker">Diceopoli</div><div class="lg"><div class="l">Ὦ Διονύσια,</div><div class="l">αὗται μὲν ὄζουσ' ἀμβροσίας καὶ νέκταρος</div><div class="l">καὶ μὴ 'πιτηρεῖν σιτί' ἡμερῶν τριῶν,</div><div class="l">κἀν τῷ στόματι λέγουσι· "Βαῖν' ὅπῃ 'θέλεις".</div><div class="l">Ταύτας δέχομαι καὶ σπένδομαι κἀκπίομαι,</div><div class="l">χαίρειν κελεύων πολλὰ τοὺς Ἀχαρνέας.</div><div class="l">Ἐγὼ δὲ πολέμου καὶ κακῶν ἀπαλλαγεὶς</div><div class="l">ἄξω τὰ κατ' ἀγροὺς εἰσιὼν Διονύσια.</div></div><div class="speaker">Anfiteo</div><div class="l">Ἐγὼ δὲ φευξοῦμαί γε τοὺς Ἀχαρνέας.</div></section><section class="Str" id="index.xml-body.1_div.2"><h1><span class="headingNumber">2. </span></h1><div class="strofe" id="index.xml-body.1_div.2_div.1"><h2><span class="headingNumber">2.1. </span></h2><div class="speaker">Coro</div><div class="lg"><div class="l">Τῇδε πᾶς ἕπου, δίωκε καὶ τὸν ἄνδρα πυνθάνου</div><div class="l">τῶν ὁδοιπόρων ἁπάντων· τῇ πόλει γὰρ ἄξιον</div><div class="l">ξυλλαβεῖν τὸν ἄνδρα τοῦτον. Ἀλλά μοι μηνύσατε,</div><div class="l">εἴ τις οἶδ' ὅποι τέτραπται γῆς ὁ τὰς σπονδὰς φέρων.</div><div class="l">Ἐκπέφευγ', οἴχεται φροῦδος. Οἴ-</div><div class="l">μοι τάλας τῶν ἐτῶν τῶν ἐμῶν·</div><div class="l">οὐκ ἂν ἐπ' ἐμῆς γε νεότητος, ὅτ' ἐ-</div><div class="l">γὼ φέρων ἀνθράκων φορτίον</div><div class="l">ἠκολούθουν Φαΰλλῳ τρέχων, ὧδε φαύλως ἂν ὁ</div><div class="l">σπονδοφόρος οὗτος ὑπ' ἐμοῦ τότε διωκόμενος</div><div class="l">ἐξέφυγεν οὐδ' ἂν ἐλαφρῶς ἂν ἀπεπλίξατο.</div></div></div><div class="antistrofe" id="index.xml-body.1_div.2_div.2"><h2><span class="headingNumber">2.2. </span></h2><div class="speaker">Coro</div><div class="lg"><div class="l">Νῦν δ' ἐπειδὴ στερρὸν ἤδη τοὐμὸν ἀντικνήμιον</div><div class="l">καὶ παλαιῷ Λακρατείδῃ τὸ σκέλος βαρύνεται,</div><div class="l">οἴχεται. Διωκτέος δέ· μὴ γὰρ ἐγχάνοι ποτὲ</div><div class="l">μηδέ περ γέροντας ὄντας ἐκφυγὼν Ἀχαρνέας,</div><div class="l">ὅστις, ὦ Ζεῦ πάτερ καὶ θεοί,</div><div class="l">τοῖσιν ἐχθροῖσιν ἐσπείσατο,</div><div class="l">οἷσι παρ' ἐμοῦ πόλεμος ἐχθοδοπὸς</div><div class="l">αὔξεται τῶν ἐμῶν χωρίων·</div><div class="l">κοὐκ ἀνήσω πρὶν ἂν σχοῖνος αὐτοῖσιν ἀντεμπαγῶ</div><div class="l">ὀξύς, ὀδυνηρός, ‹ἐπίω θ' ἅμ'› ἐπίκωπος, ἵνα</div><div class="l">μήποτε πατῶσιν ἔτι τὰς ἐμὰς ἀμπέλους</div></div></div><div class="Str1a" id="index.xml-body.1_div.2_div.3"><h2><span class="headingNumber">2.3. </span></h2><div class="speaker">Coro</div><div class="lg"><div class="l">Ἀλλὰ δεῖ ζητεῖν τὸν ἄνδρα καὶ βλέπειν Βαλλήναδε</div><div class="l">καὶ διώκειν γῆν πρὸ γῆς, ἕως ἂν εὑρεθῇ ποτέ·</div><div class="l">ὡς ἐγὼ βάλλων ἐκεῖνον οὐκ ἂν ἐμπλῄμην λίθοις.</div></div><div class="speaker">Diceopoli</div><div class="l">Εὐφημεῖτε, εὐφημεῖτε.</div><div class="speaker">Coro</div><div class="lg"><div class="l">Σῖγα πᾶς. Ἠκούσατ', ἄνδρες, ἆρα τῆς εὐφημίας;</div><div class="l">Οὗτος αὐτός ἐστιν ὃν ζητοῦμεν. Ἀλλὰ δεῦρο πᾶς</div><div class="l">ἐκποδών· θύσων γὰρ ἁνήρ, ὡς ἔοικ', ἐξέρχεται.</div></div><div class="speaker">Diceopoli</div><div class="lg"><div class="l">Εὐφημεῖτε, εὐφημεῖτε.</div><div class="l">Πρόιθ' εἰς τὸ πρόσθεν ὀλίγον, ἡ κανηφόρος.</div><div class="l">Ὁ Ξανθίας τὸν φαλλὸν ὀρθὸν στησάτω.</div><div class="l">Κατάθου τὸ κανοῦν, ὦ θύγατερ, ἵν' ἀπαρξώμεθα.</div></div><div class="speaker">Figlia</div><div class="lg"><div class="l">Ὦ μῆτερ, ἀνάδος δεῦρο τὴν ἐτνήρυσιν,</div><div class="l">ἵν' ἔτνος καταχέω τοὐλατῆρος τουτουί.</div></div><div class="speaker">Diceopoli</div><div class="lg"><div class="l">Καὶ μὴν καλόν γ' ἔστ'. Ὦ Διόνυσε δέσποτα,</div><div class="l">κεχαρισμένως σοι τήνδε τὴν πομπὴν ἐμὲ</div><div class="l">πέμψαντα καὶ θύσαντα μετὰ τῶν οἰκετῶν</div><div class="l">ἀγαγεῖν τυχηρῶς τὰ κατ' ἀγροὺς Διονύσια,</div><div class="l">στρατιᾶς ἀπαλλαχθέντα, τὰς σπονδὰς δέ μοι</div><div class="l">καλῶς ξυνενεγκεῖν τὰς τριακοντούτιδας.</div><div class="l">Ἄγ', ὦ θύγατερ, ὅπως τὸ κανοῦν καλὴ καλῶς</div><div class="l">οἴσεις βλέπουσα θυμβροφάγον. Ὡς μακάριος</div><div class="l">ὅστις σ' ὀπύσει κἀκποήσεται γαλᾶς</div><div class="l">σοῦ μηδὲν ἥττους βδεῖν, ἐπειδὰν ὄρθρος ᾖ.</div><div class="l">Πρόβαινε, κἀν τὤχλῳ φυλάττεσθαι σφόδρα</div><div class="l">μή τις λαθών σου περιτράγῃ τὰ χρυσία.</div><div class="l">Ὦ Ξανθία, σφῷν δ' ἐστὶν ὀρθὸς ἑκτέος</div><div class="l">ὁ φαλλὸς ἐξόπισθε τῆς κανηφόρου·</div><div class="l">ἐγὼ δ' ἀκολουθῶν ᾄσομαι τὸ φαλλικόν·</div><div class="l">σὺ δ', ὦ γύναι, θεῶ μ' ἀπὸ τοῦ τέγους. Πρόβα.</div></div></div><div class="Str1b" id="index.xml-body.1_div.2_div.4"><h2><span class="headingNumber">2.4. </span></h2><div class="speaker">Diceopoli</div><div class="lg"><div class="l">Φαλῆς, ἑταῖρε Βακχίου,</div><div class="l">ξύγκωμε, νυκτοπεριπλάνη-</div><div class="l">τε, μοιχέ, παιδεραστά,</div><div class="l">ἕκτῳ σ' ἔτει προσεῖπον εἰς</div><div class="l">τὸν δῆμον ἐλθὼν ἄσμενος,</div><div class="l">σπονδὰς ποησάμενος ἐμαυ-</div><div class="l">τῷ, πραγμάτων τε καὶ μαχῶν</div><div class="l">καὶ Λαμάχων ἀπαλλαγείς.</div><div class="l">Πολλῷ γάρ ἐσθ' ἥδιον, ὦ Φαλῆς Φαλῆς,</div><div class="l">κλέπτουσαν εὑρόνθ' ὡρικὴν ὑληφόρον,</div><div class="l">τὴν Στρυμοδώρου Θρᾷτταν ἐκ τοῦ φελλέως,</div><div class="l">μέσην λαβόντ', ἄραντα, κατα-</div><div class="l">βαλόντα καταγιγαρτίσαι.</div><div class="l">Φαλῆς Φαλῆς,</div><div class="l">ἐὰν μεθ' ἡμῶν ξυμπίῃς, ἐκ κραιπάλης</div><div class="l">ἕωθεν εἰρήνης ῥοφήσεις τρύβλιον·</div><div class="l">ἡ δ' ἀσπὶς ἐν τῷ φεψάλῳ κρεμήσεται.</div></div><div class="speaker">Coro</div><div class="lg"><div class="l">Οὗτος αὐτός ἐστιν, οὗτος·</div><div class="l">βάλλε, βάλλε, βάλλε, βάλλε,</div><div class="l">παῖε παῖε τὸν μιαρόν.</div><div class="l">Οὐ βαλεῖς, οὐ βαλεῖς;</div></div></div><div class="strofe" id="index.xml-body.1_div.2_div.5"><h2><span class="headingNumber">2.5. </span></h2><div class="speaker">Diceopoli</div><div class="l">Ἡράκλεις τουτὶ τί ἐστι; τὴν χύτραν συντρίψετε.</div><div class="speaker">Coro</div><div class="l">Σὲ μὲν οὖν καταλεύσομεν, ὦ μιαρὰ κεφαλή.</div><div class="speaker">Diceopoli</div><div class="l">Ἀντὶ ποίας αἰτίας, ὦχαρνέων γεραίτατοι;</div><div class="speaker">Coro</div><div class="lg"><div class="l">Τοῦτ' ἐρωτᾷς; Ἀναίσχυντος εἶ καὶ βδελυρός,</div><div class="l">ὦ προδότα τῆς πατρίδος, ὅστις ἡμῶν μόνος</div><div class="l">σπεισάμενος εἶτα δύνασαι πρὸς ἔμ' ἀποβλέπειν.</div></div><div class="speaker">Diceopoli</div><div class="l">Ἀντὶ δ' ὧν ἐσπεισάμην ἠκούσατ'; Ἀλλ' ἀκούσατε.</div><div class="speaker">Coro</div><div class="l">Σοῦ γ' ἀκούσωμεν; Ἀπολεῖ· κατά σε χώσομεν τοῖς λίθοις.</div><div class="speaker">Diceopoli</div><div class="l">Μηδαμῶς πρὶν ἄν γ' ἀκούσητ'· ἀλλ' ἀνάσχεσθ', ὦγαθοί.</div><div class="speaker">Coro</div><div class="lg"><div class="l">Οὐκ ἀνασχήσομαι· μηδὲ λέγε μοι σὺ λόγον·</div><div class="l">ὡς μεμίσηκά σε Κλέωνος ἔτι μᾶλλον, ὃν</div><div class="l">κατατεμῶ τοῖσιν ἱππεῦσι καττύματα.</div><div class="l">Σοῦ δ' ἐγὼ λόγους λέγοντος οὐκ ἀκούσομαι μακρούς,</div><div class="l">ὅστις ἐσπείσω Λάκωσιν, ἀλλὰ τιμωρήσομαι.</div></div><div class="speaker">Diceopoli</div><div class="lg"><div class="l">Ὦγαθοί, τοὺς μὲν Λάκωνας ἐκποδὼν ἐάσατε,</div><div class="l">τῶν δ' ἐμῶν σπονδῶν ἀκούσατ', εἰ καλῶς ἐσπεισάμην.</div></div><div class="speaker">Coro</div><div class="lg"><div class="l">Πῶς δ' ἔτ' ἂν καλῶς λέγοις ἄν, εἴπερ ἐσπείσω γ' ἅπαξ</div><div class="l">οἷσιν οὔτε βωμὸς οὔτε πίστις οὔθ' ὅρκος μένει;</div></div><div class="speaker">Diceopoli</div><div class="lg"><div class="l">Οἶδ' ἐγὼ καὶ τοὺς Λάκωνας, οἷς ἄγαν ἐγκείμεθα,</div><div class="l">οὐχ ἁπάντων ὄντας ἡμῖν αἰτίους τῶν πραγμάτων.</div></div><div class="speaker">Coro</div><div class="lg"><div class="l">Οὐχ ἁπάντων, ὦ πανοῦργε; ταῦτα δὴ τολμᾷς λέγειν</div><div class="l">ἐμφανῶς ἤδη πρὸς ἡμᾶς; Εἶτ' ἐγώ σου φείσομαι;</div></div><div class="speaker">Diceopoli</div><div class="lg"><div class="l">Οὐχ ἁπάντων, οὐχ ἁπάντων· ἀλλ' ἐγὼ λέγων ὁδὶ</div><div class="l">πόλλ' ἂν ἀποφήναιμ' ἐκείνους ἔσθ' ἃ κἀδικουμένους.</div></div><div class="speaker">Coro</div><div class="lg"><div class="l">Τοῦτο τοὔπος δεινὸν ἤδη καὶ ταραξικάρδιον,</div><div class="l">εἰ σὺ τολμήσεις ὑπὲρ τῶν πολεμίων ἡμῖν λέγειν.</div></div><div class="speaker">Diceopoli</div><div class="lg"><div class="l">Κἄν γε μὴ λέγω δίκαια μηδὲ τῷ πλήθει δοκῶ,</div><div class="l">ὑπὲρ ἐπιξήνου 'θελήσω τὴν κεφαλὴν ἔχων λέγειν.</div></div><div class="speaker">Coro</div><div class="lg"><div class="l">Εἰπέ μοι, τί φειδόμεσθα τῶν λίθων, ὦ δημόται,</div><div class="l">μὴ οὐ καταξαίνειν τὸν ἄνδρα τοῦτον εἰς φοινικίδα;</div></div><div class="speaker">Diceopoli</div><div class="lg"><div class="l">Οἷον αὖ μέλας τις ὑμῖν θυμάλωψ ἐπέζεσεν.</div><div class="l">Οὐκ ἀκούσεσθ', οὐκ ἀκούσεσθ' ἐτεόν, ὦχαρνηίδαι;</div></div><div class="speaker">Coro</div><div class="l">Οὐκ ἀκουσόμεσθα δῆτα.</div><div class="speaker">Diceopoli</div><div class="l">Δεινὰ τἄρα πείσομαι.</div><div class="speaker">Coro</div><div class="l">Ἐξολοίμην, ἢν ἀκούσω.</div><div class="speaker">Diceopoli</div><div class="l">Μηδαμῶς, ὦχαρνικοί.</div><div class="speaker">Coro</div><div class="l">Ὡς τεθνήξων ἴσθι νυνί.</div><div class="speaker">Diceopoli</div><div class="lg"><div class="l">Δήξομἄρ' ὑμᾶς ἐγώ.</div><div class="l">Ἀνταποκτενῶ γὰρ ὑμῶν τῶν φίλων τοὺς φιλτάτους·</div><div class="l">ὡς ἔχω γ' ὑμῶν ὁμήρους, οὓς ἀποσφάξω λαβών.</div></div><div class="speaker">Coro</div><div class="lg"><div class="l">Εἰπέ μοι, τί τοῦτ' ἀπειλεῖ τοὔπος, ἄνδρες δημόται,</div><div class="l">τοῖς Ἀχαρνικοῖσιν ἡμῖν; Μῶν ἔχει του παιδίον</div><div class="l">τῶν παρόντων ἔνδον εἵρξας; Ἢ 'πὶ τῷ θρασύνεται;</div></div><div class="speaker">Diceopoli</div><div class="lg"><div class="l">Βάλλετ', εἰ βούλεσθ'· ἐγὼ γὰρ τουτονὶ διαφθερῶ.</div><div class="l">Εἴσομαι δ' ὑμῶν τάχ' ὅστις ἀνθράκων τι κήδεται.</div></div><div class="speaker">Coro</div><div class="lg"><div class="l">Ὡς ἀπωλόμεσθ'· ὁ λάρκος δημότης ὅδ' ἔστ' ἐμός.</div><div class="l">Ἀλλὰ μὴ δράσῃς ὃ μέλλεις, μηδαμῶς, ὢ μηδαμῶς.</div></div></div><div class="antistrofe" id="index.xml-body.1_div.2_div.6"><h2><span class="headingNumber">2.6. </span></h2><div class="speaker">Diceopoli</div><div class="l">Ὡς ἀποκτενῶ· κέκραχθ'· ἐγὼ γὰρ οὐκ ἀκούσομαι.</div><div class="speaker">Coro</div><div class="l">Ἀπολεῖς ἄρ' ὁμήλικα τόνδε φιλανθρακέα;</div><div class="speaker">Diceopoli</div><div class="l">Οὐδ' ἐμοῦ λέγοντος ὑμεῖς ἀρτίως ἠκούσατε.</div><div class="speaker">Coro</div><div class="lg"><div class="l">Ἀλλὰ νυνὶ λέγ', ὅ τι σοι δοκεῖ, τόν τε Λακε-</div><div class="l">δαιμόνιον αὐτόθεν ὅτῳ τρόπῳ σοὐστὶ φίλος·</div><div class="l">ὡς τόδε τὸ λαρκίδιον οὐ προδώσω ποτέ.</div></div><div class="speaker">Diceopoli</div><div class="l">Τοὺς λίθους νύν μοι χαμᾶζε πρῶτον ἐξεράσατε.</div><div class="speaker">Coro</div><div class="l">Οὑτοιί σοι χαμαί, καὶ σὺ κατάθου πάλιν τὸ ξίφος.</div><div class="speaker">Diceopoli</div><div class="l">Ἀλλ' ὅπως μὴ 'ν τοῖς τρίβωσιν ἐγκάθηνταί που λίθοι.</div><div class="speaker">Coro</div><div class="lg"><div class="l">Ἐκσέσεισται χαμᾶζ'. Οὐχ ὁρᾷς σειόμενον;</div><div class="l">Ἀλλὰ μή μοι πρόφασιν, ἀλλὰ κατάθου τὸ βέλος.</div><div class="l">Ὡς ὅδε γε σειστὸς ἅμα τῇ στροφῇ γίγνεται.</div></div><div class="speaker">Diceopoli</div><div class="lg"><div class="l">Ἐμέλλετ' ἆρ' ἅπαντες ἀνασείσειν βοήν,</div><div class="l">ὀλίγου τ' ἀπέθανον ἄνθρακες Παρνήσσιοι,</div><div class="l">καὶ ταῦτα διὰ τὴν ἀτοπίαν τῶν δημοτῶν.</div><div class="l">Ὑπὸ τοῦ δέους δὲ τῆς μαρίλης μοι συχνὴν</div><div class="l">ὁ λάρκος ἐνετίλησεν ὥσπερ σηπία.</div><div class="l">Δενὸν γὰρ οὕτως ὀμφακίαν πεφυκέναι</div><div class="l">τὸν θυμὸν ἀνδρῶν ὥστε βάλλειν καὶ βοᾶν</div><div class="l">ἐθέλειν τ' ἀκοῦσαι μηδὲν ἴσον ἴσῳ φέρον,</div><div class="l">ἐμοῦ 'θέλοντος ὑπὲρ ἐπιξήνου λέγειν</div><div class="l">ὑπὲρ Λακεδαιμονίων ἅπανθ' ὅσ' ἂν λέγω·</div><div class="l">καίτοι φιλῶ γε τὴν ἐμὴν ψυχὴν ἐγώ.</div></div></div><div class="strofe" id="index.xml-body.1_div.2_div.7"><h2><span class="headingNumber">2.7. </span></h2><div class="speaker">Coro</div><div class="lg"><div class="l">Τί οὖν ‹οὐ› λέγεις, ἐπίξηνον ἐξενεγκὼν θύραζ',</div><div class="l">ὅ τι ποτ', ὦ σχέτλιε, τὸ μέγα τοῦτ' ἔχεις;</div><div class="l">Πάνυ γὰρ ἐμέ γε πόθος ὅ τι φρονεῖς ἔχει.</div><div class="l">Ἀλλ' ᾗπερ αὐτὸς τὴν δίκην διωρίσω,</div><div class="l">εὶς δεῦρο τοὐπίξηνον ἐγχείρει λέγειν.</div></div><div class="speaker">Diceopoli</div><div class="lg"><div class="l">Ἰδοὺ θέασαι, τὸ μὲν ἐπίξηνον τοδί,</div><div class="l">ὁ δ' ἀνὴρ ὁ λέξων οὑτοσὶ τυννουτοσί.</div><div class="l">Ἀμέλει μὰ τὸν Δί' οὐκ ἐνασπιδώσομαι,</div><div class="l">λέξω δ' ὑπὲρ Λακεδαιμονίων ἃ 'μοὶ δοκεῖ.</div><div class="l">Καίτοι δέδοικα πολλά· τούς τε γὰρ τρόπους</div><div class="l">τοὺς τῶν ἀγροίκων οἶδα χαίροντας σφόδρα,</div><div class="l">ἐάν τις αὐτοὺς εὐλογῇ καὶ τὴν πόλιν</div><div class="l">ἀνὴρ ἀλαζὼν καὶ δίκαια κἄδικα·</div><div class="l">κἀνταῦθα λανθάνουσ' ἀπεμπολώμενοι·</div><div class="l">τῶν τ' αὖ γερόντων οἶδα τὰς ψυχὰς ὅτι</div><div class="l">οὐδὲν βλέπουσιν ἄλλο πλὴν ψηφηδακεῖν.</div><div class="l">Αὐτός τ' ἐμαυτὸν ὑπὸ Κλέωνος ἅπαθον</div><div class="l">ἐπίσταμαι διὰ τὴν πέρυσι κωμῳδίαν.</div><div class="l">Εἰσελκύσας γάρ μ' εἰς τὸ βουλευτήριον</div><div class="l">διέβαλλε καὶ ψευδῆ κατεγλώττιζέ μου</div><div class="l">κἀκυκλοβόρει κἄπλυνεν, ὥστ' ὀλίγου πάνυ</div><div class="l">ἀπωλόμην μολυνοπραγμονούμενος.</div><div class="l">Νῦν οὖν με πρῶτον πρὶν λέγειν ἐάσατε</div><div class="l">ἐνσκευάσασθαί μ' οἷον ἀθλιώτατον.</div></div></div><div class="antistrofe" id="index.xml-body.1_div.2_div.8"><h2><span class="headingNumber">2.8. </span></h2><div class="speaker">Coro</div><div class="lg"><div class="l">Τί ταῦτα στρέφει τεχνάζεις τε καὶ πορίζει τριβάς;</div><div class="l">Λαβὲ δ' ἐμοῦ γ' ἕνεκα παρ' Ἱερωνύμουz</div><div class="l">σκοτοδασυπυκνότριχά τιν' Ἄιδος κυνῆν,</div><div class="l">εἶτ' ἐξάνοιγε μηχανὰς τὰς Σισύφου·</div><div class="l">ὡς σκῆψιν ἁγὼν οὗτος οὐκ εἰσδέξεται.</div></div><div class="speaker">Diceopoli</div><div class="lg"><div class="l">Ὥρα 'στὶν ἆρα καρτερὰν ψυχὴν λαβεῖν·</div><div class="l">καί μοι βαδιστέ' ἐστὶν ὡς Εὐριπίδην.</div><div class="l">Παῖ παῖ.</div></div></div></section><section class="scena" id="index.xml-body.1_div.3"><h1><span class="headingNumber">3. </span></h1><div class="speaker">Servo</div><div class="l">Τίς οὗτος;</div><div class="speaker">Diceopoli</div><div class="l">Ἔνδον ἔστ' Εὐριπίδης;</div><div class="speaker">Servo</div><div class="l">Οὐκ ἔνδον ἔνδον ἐστίν, εἰ γνώμην ἔχεις.</div><div class="speaker">Diceopoli</div><div class="l">Πῶς ἔνδον, εἶτ' οὐκ ἔνδον;</div><div class="speaker">Servo</div><div class="lg"><div class="l">Ὀρθῶς, ὦ γέρον.</div><div class="l">Ὁ νοῦς μὲν ἔξω ξυλλέγων ἐπύλλια</div><div class="l">οὐκ ἔνδον, αὐτὸς δ' ἔνδον ἀναβάδην ποεῖ</div><div class="l">τραγῳδίαν.</div></div><div class="speaker">Diceopoli</div><div class="lg"><div class="l">Ὦ τρισμακάρι' Εὐριπίδη,</div><div class="l">ὅθ' ὁ δοῦλος οὑτωσὶ σοφῶς ὑποκρίνεται.</div><div class="l">Ἐκκάλεσον αὐτόν.</div></div><div class="speaker">Servo</div><div class="l"> Ἀλλ' ἀδύνατον.</div><div class="speaker">Diceopoli</div><div class="lg"><div class="l">Ἀλλ' ὅμως·</div><div class="l">οὐ γὰρ ἂν ἀπέλθοιμ'. ‑ Ἀλλὰ κόψω τὴν θύραν.</div><div class="l">Εὐριπίδη, Εὐριπίδιον,</div><div class="l">ὑπάκουσον, εἴπερ πώποτ' ἀνθρώπων τινί·</div><div class="l">Δικαιόπολις καλῶ σ' ὁ Χολλῄδης ἐγώ</div></div><div class="speaker">Euripide</div><div class="l">Ἀλλ' οὐ σχολή.</div><div class="speaker">Diceopoli</div><div class="l">Ἀλλ' ἐκκυκλήθητ'.</div><div class="speaker">Euripide</div><div class="l">Ἀλλ' ἀδύνατον.</div><div class="speaker">Diceopoli</div><div class="l">Ἀλλ' ὅμως.</div><div class="speaker">Euripide</div><div class="l">Ἀλλ' ἐκκυκλήσομαι· καταβαίνειν δ' οὐ σχολή.</div><div class="speaker">Diceopoli</div><div class="l">Εὐριπίδη.</div><div class="speaker">Euripide</div><div class="l"> Τί λέλακας;</div><div class="speaker">Diceopoli</div><div class="lg"><div class="l">Ἀναβάδην ποεῖς,</div><div class="l">ἐξὸν καταβάδην. Οὐκ ἐτὸς χωλοὺς ποεῖς.</div><div class="l">Ἀτὰρ τί τὰ ῥάκι' ἐκ τραγῳδίας ἔχεις,</div><div class="l">ἐσθῆτ' ἐλεινήν; Οὐκ ἐτὸς πτωχοὺς ποεῖς.</div><div class="l">Ἀλλ' ἀντιβολῶ πρὸς τῶν γονάτων σ', Εὐριπίδη,</div><div class="l">δός μοι ῥάκιόν τι τοῦ παλαιοῦ δράματος.</div><div class="l">Δεῖ γάρ με λέξαι τῷ χορῷ ῥῆσιν μακράν·</div><div class="l">αὕτη δὲ θάνατον, ἢν κακῶς λέξω, φέρει.</div></div><div class="speaker">Euripide</div><div class="lg"><div class="l">Τὰ ποῖα τρύχη; Μῶν ἐν οἷς Οἰνεὺς ὁδὶ</div><div class="l">ὁ δύσποτμος γεραιὸς ἠγωνίζετο;</div></div><div class="speaker">Diceopoli</div><div class="l">Οὐκ Οἰνέως ἦν, ἀλλ' ἔτ' ἀθλιωτέρου.</div><div class="speaker">Euripide</div><div class="l">Τὰ τοῦ τυφλοῦ Φοίνικος;</div><div class="speaker">Diceopoli</div><div class="lg"><div class="l">Οὐ Φοίνικος, οὔ·</div><div class="l">ἀλλ' ἕτερος ἦν Φοίνικος ἀθλιώτερος</div></div><div class="speaker">Euripide</div><div class="lg"><div class="l">Ποίας ποθ' ἁνὴρ λακίδας αἰτεῖται πέπλων,</div><div class="l">Ἀλλ' ἦ Φιλοκτήτου τὰ τοῦ πτωχοῦ λέγεις;</div></div><div class="speaker">Diceopoli</div><div class="l">Οὔκ, ἀλλὰ τούτου πολὺ πολὺ πτωχιστέρου.</div><div class="speaker">Euripide</div><div class="lg"><div class="l">Ἀλλ' ἦ τὰ δυσπινῆ θέλεις πεπλώματα,</div><div class="l">ἃ Βελλεροφόντης εἶχ' ὁ χωλὸς οὑτοσί;</div></div><div class="speaker">Diceopoli</div><div class="lg"><div class="l">Οὐ Βελλεροφόντης· ἀλλὰ κἀκεῖνος μὲν ἦν</div><div class="l">χωλός, προσαιτῶν, στωμύλος, δεινὸς λέγειν.</div></div><div class="speaker">Euripide</div><div class="l">Οἶδ' ἄνδρα, Μυσὸν Τήλεφον.</div><div class="speaker">Diceopoli</div><div class="lg"><div class="l">Ναί, Τήλεφον</div><div class="l">τούτου δός, ἀντιβολῶ σέ, μοι τὰ σπάργανα.</div></div><div class="speaker">Euripide</div><div class="lg"><div class="l">Ὦ παῖ, δὸς αὐτῷ Τηλέφου ῥακώματα.</div><div class="l">Κεῖται δ' ἄνωθεν τῶν Θυεστείων ῥακῶν</div><div class="l">μεταξὺ τῶν Ἰνοῦς. Ἰδού, ταυτὶ λαβέ.</div></div><div class="speaker">Diceopoli</div><div class="lg"><div class="l">Ὦ Ζεῦ διόπτα καὶ κατόπτα πανταχῇ,</div><div class="l">ἐνσκευάσασθαί μ' οἷον ἀθλιώτατον.</div><div class="l">Εὐριπίδη, 'πειδήπερ ἐχαρίσω ταδί,</div><div class="l">κἀκεῖνά μοι δὸς τἀκόλουθα τῶν ῥακῶν,</div><div class="l">τὸ πιλίδιον περὶ τὴν κεφαλὴν τὸ Μύσιον.</div><div class="l">Δεῖ γάρ με δόξαι πτωχὸν εἶναι τήμερον,</div><div class="l">εἶναι μὲν ὅσπερ εἰμί, φαίνεσθαι δὲ μή·</div><div class="l">τοὺς μὲν θεατὰς εἰδέναι μ' ὅς εἰμ' ἐγώ,</div><div class="l">τοὺς δ' αὖ χορευτὰς ἠλιθίους παρεστάναι,</div><div class="l">ὅπως ἂν αὐτοὺς ῥηματίοις σκιμαλίσω.</div></div><div class="speaker">Euripide</div><div class="lg"><div class="l">Ὦ τρισμακάρι' Εὐριπίδη,</div><div class="l">ὅθ' ὁ δοῦλος οὑτωσὶ σοφῶς ὑποκρίνεται.</div><div class="l">Ἐκκάλεσον αὐτόν.</div></div><div class="speaker">Diceopoli</div><div class="lg"><div class="l">Ὦ τρισμακάρι' Εὐριπίδη,</div><div class="l">ὅθ' ὁ δοῦλος οὑτωσὶ σοφῶς ὑποκρίνεται.</div><div class="l">Ἐκκάλεσον αὐτόν.</div></div><div class="speaker">Euripide</div><div class="l">Δώσω· πυκνῇ γὰρ λεπτὰ μηχανᾷ φρενί.</div><div class="speaker">Diceopoli</div><div class="lg"><div class="l">Εὐδαιμονοίης ‑ Τηλέφῳ δ' ἁγὼ φρονῶ.</div><div class="l">Εὖ γ'· οἷον ἤδη ῥηματίων ἐμπίμπλαμαι.</div><div class="l">Ἀτὰρ δέομαί γε πτωχικοῦ βακτηρίου.</div></div><div class="speaker">Euripide</div><div class="l">Τουτὶ λαβὼν ἄπελθε λαΐνων σταθμῶν.</div><div class="speaker">Diceopoli</div><div class="lg"><div class="l">Ὦ θύμ', ‑ ὁρᾷς γὰρ ὡς ἀπωθοῦμαι δόμων,</div><div class="l">πολλῶν δεόμενος σκευαρίων, ‑ νῦν δὴ γενοῦ</div><div class="l">γλίσχρος, προσαιτῶν, λιπαρῶν. Εὐριπίδη,</div><div class="l">δός μοι σπυρίδιον διακεκαυμένον λύχνῳ.</div></div><div class="speaker">Euripide</div><div class="l">Τί δ', ὦ τάλας, σε τοῦδ' ἔχει πλέκους χρέος;</div><div class="speaker">Diceopoli</div><div class="l">Χρέος μὲν οὐδέν, βούλομαι δ' ὅμως λαβεῖν.</div><div class="speaker">Euripide</div><div class="l">Λυπηρὸς ἴσθ' ὢν κἀποχώρησον δόμων.</div><div class="speaker">Diceopoli</div><div class="lg"><div class="l">Φεῦ.</div><div class="l">Εὐδαιμονοίης, ὥσπερ ἡ μήτηρ ποτέ.</div></div><div class="speaker">Euripide</div><div class="l">Ἄπελθέ νύν μοι.</div><div class="speaker">Diceopoli</div><div class="lg"><div class="l">Μἀλλά μοι δὸς ἓν μόνον,</div><div class="l">κοτυλίσκιον τὸ χεῖλος ἀποκεκρουμένον.</div></div><div class="speaker">Euripide</div><div class="l">Φθείρου λαβὼν τόδ'· ἴσθ' ὀχληρὸς ὢν δόμοις.</div><div class="speaker">Diceopoli</div><div class="lg"><div class="l">Οὔτοι μὰ Δί' οἶσθ' οἷ' αὐτὸς ἐργάζει κακά.</div><div class="l">Ἀλλ', ὦ γλυκύτατ' Εὐριπίδη, τουτὶ μόνον,</div><div class="l">δός μοι χυτρίδιον σπογγίῳ βεβυσμένον.</div></div><div class="speaker">Euripide</div><div class="lg"><div class="l">Ἄνθρωπ', ἀφαιρήσει με τὴν τραγῳδίαν.</div><div class="l">Ἄπελθε ταυτηνὶ λαβών.</div></div><div class="speaker">Diceopoli</div><div class="lg"><div class="l">Ἀπέρχομαι.</div><div class="l">Καίτοι τί δράσω; Δεῖ γὰρ ἑνὸς οὗ μὴ τυχὼν</div><div class="l">ἀπόλωλ'. Ἄκουσον, ὦ γλυκύτατ' Εὐριπίδη·</div><div class="l">τουτὶ λαβὼν ἄπειμι κοὐ πρόσειμ' ἔτι·</div><div class="l">εἰς τὸ σπυρίδιον ἰσχνά μοι φυλλεῖα δός.</div></div><div class="speaker">Euripide</div><div class="l">Ἀπολεῖς μ'. Ἰδού σοι. Φροῦδά μοι τὰ δράματα.</div><div class="speaker">Diceopoli</div><div class="lg"><div class="l">Ἀλλ' οὐκέτ', ἀλλ' ἄπειμι. Καὶ γάρ εἰμ' ἄγαν</div><div class="l">ὀχληρός, οὐ δοκῶν με κοιράνους στυγεῖν.</div><div class="l">Οἴμοι κακοδαίμων, ὡς ἀπόλωλ'. Ἐπελαθόμην</div><div class="l">ἐν ᾧπέρ ἐστι πάντα μοι τὰ πράγματα.</div><div class="l">Εὐριπίδιον ὦ γλυκύτατον καὶ φίλτατον,</div><div class="l">κάκιστ' ἀπολοίμην, εἴ τί σ' αἰτήσαιμ' ἔτι,</div><div class="l">πλὴν ἓν μόνον, τουτὶ μόνον, τουτὶ μόνον,</div><div class="l">σκάνδικά μοι δὸς μητρόθεν δεδεγμένος.</div></div><div class="speaker">Euripide</div><div class="l">Ἁνὴρ ὑβρίζει· κλῇε πηκτὰ δωμάτων.</div><div class="speaker">Diceopoli</div><div class="lg"><div class="l">Ὦ θύμ', ἄνευ σκάνδικος ἐμπορευτέα.</div><div class="l">Ἆρ' οἶσθ' ὅσον τὸν ἀγῶν' ἀγωνιεῖ τάχα,</div><div class="l">μέλλων ὑπὲρ Λακεδαιμονίων ἀνδρῶν λέγειν;</div><div class="l">Πρόβαινέ νυν, ὦ θυμέ· γραμμὴ δ' αὑτηί.</div><div class="l">Ἕστηκας; Οὐκ εἶ καταπιὼν Εὐριπίδην;</div><div class="l">Ἐπῄνεσ'· ἄγε νυν, ὦ τάλαινα καρδία,</div><div class="l">ἄπελθ' ἐκεῖσε, κᾆτα τὴν κεφαλὴν ἐκεῖ</div><div class="l">παράσχες εἰποῦσ' ἅττ' ἂν αὐτῇ σοὶ δοκῇ.</div><div class="l">Τόλμησον, ἴθι, χώρησον· ἄγαμαι καρδίας.</div></div><div class="speaker">Coro</div><div class="lg"><div class="l">Τί δράσεις; Τί φήσεις; ‹Εὖ› ἴσθι νυν</div><div class="l">ἀναίσχυντος ὢν σιδηροῦς τ' ἀνήρ,</div><div class="l">ὅστις παρασχὼν τῇ πόλει τὸν αὐχένα</div><div class="l">ἅπασι μέλλεις εἷς λέγειν τἀναντία.</div><div class="l">Ἁνὴρ οὐ τρέμει τὸ πρᾶγμ'. Εἶά νυν,</div><div class="l">ἐπειδήπερ αὐτὸς αἱρεῖ, λέγε.</div></div></section><section class="scena" id="index.xml-body.1_div.4"><h1><span class="headingNumber">4. </span></h1><div class="speaker">Diceopoli</div><div class="lg"><div class="l">Μή μοι φθονήσητ', ἄνδρες οἱ θεώμενοι,</div><div class="l">εἰ πτωχὸς ὢν ἔπειτ' ἐν Ἀθηναίοις λέγειν</div><div class="l">μέλλω περὶ τῆς πόλεως, τρυγῳδίαν ποιῶν.</div><div class="l">Τὸ γὰρ δίκαιον οἶδε καὶ τρυγῳδία.</div><div class="l">Ἐγὼ δὲ λέξω δεινὰ μέν, δίκαια δέ.</div><div class="l">Οὐ γάρ με νῦν γε διαβαλεῖ Κλέων ὅτι</div><div class="l">ξένων παρόντων τὴν πόλιν κακῶς λέγω.</div><div class="l">Αὐτοὶ γάρ ἐσμεν οὑπὶ Ληναίῳ τ' ἀγών,</div><div class="l">κοὔπω ξένοι πάρεισιν· οὔτε γὰρ φόροι</div><div class="l">ἥκουσιν οὔτ' ἐκ τῶν πόλεων οἱ ξύμμαχοι·</div><div class="l">ἀλλ' ἐσμὲν αὐτοὶ νῦν γε περιεπτισμένοι·</div><div class="l">τοὺς γὰρ μετοίκους ἄχυρα τῶν ἀστῶν λέγω.</div><div class="l">Ἐγὼ δὲ μισῶ μὲν Λακεδαιμονίους σφόδρα,</div><div class="l">καὐτοῖς ὁ Ποσειδῶν, οὑπὶ Ταινάρῳ θεός,</div><div class="l">σείσας ἅπασιν ἐμβάλοι τὰς οἰκίας·</div><div class="l">κἀμοὶ γάρ ἐστι τἀμπέλια κεκομμένα.</div><div class="l">Ἀτάρ, φίλοι γὰρ οἱ παρόντες ἐν λόγῳ,</div><div class="l">τί ταῦτα τοὺς Λάκωνας αἰτιώμεθα;</div><div class="l">Ἡμῶν γὰρ ἄνδρες, ‑ οὐχὶ τὴν πόλιν λέγω.</div><div class="l">μέμνησθε τοῦθ', ὅτι οὐχὶ τὴν πόλιν λέγω, ‑</div><div class="l">ἀλλ' ἀνδράρια μοχθηρά, παρακεκομμένα,</div><div class="l">ἄτιμα καὶ παράσημα καὶ παράξενα,</div><div class="l">ἐσυκοφάντει· "Μεγαρέων τὰ χλανίσκια."</div><div class="l">Κεἴ που σίκυον ἴδοιεν ἢ λαγῴδιον</div><div class="l">ἢ χοιρίδιον ἢ σκόροδον ἢ χόνδρους ἅλας,</div><div class="l">ταῦτ' ἦν Μεγαρικὰ κἀπέπρατ' αὐθημερόν.</div><div class="l">Καὶ ταῦτα μὲν δὴ σμικρὰ κἀπιχώρια,</div><div class="l">πόρνην δὲ Σιμαίθαν ἰόντες Μεγαράδε</div><div class="l">νεανίαι 'κκλέπτουσι μεθυσοκότταβοι·</div><div class="l">κᾆθ' οἱ Μεγαρῆς ὀδύναις πεφυσιγγωμένοι</div><div class="l">ἀντεξέκλεψαν Ἀσπασίας πόρνα δύο·</div><div class="l">κἀντεῦθεν ἀρχὴ τοῦ πολέμου κατερράγη</div><div class="l">Ἕλλησι πᾶσιν ἐκ τριῶν λαικαστριῶν.</div><div class="l">Ἐντεῦθεν ὀργῇ Περικλέης οὑλύμπιος</div><div class="l">ἤστραπτ', ἐβρόντα, ξυνεκύκα τὴν Ἑλλάδα,</div><div class="l">ἐτίθει νόμους ὥσπερ σκόλια γεγραμμένους,</div><div class="l">ὡς χρὴ Μεγαρέας μήτε γῇ μήτ' ἐν ἀγορᾷ</div><div class="l">μήτ' ἐν θαλάττῃ μήτ' ἐν ἠπείρῳ μένειν.</div><div class="l">Ἐντεῦθεν οἱ Μεγαρῆς, ὅτε δὴ 'πείνων βάδην,</div><div class="l">Λακεδαιμονίων ἐδέοντο τὸ ψήφισμ' ὅπως</div><div class="l">μεταστραφείη τὸ διὰ τὰς λαικαστρίας·</div><div class="l">οὐκ ἠθέλομεν δ' ἡμεῖς δεομένων πολλάκις.</div><div class="l">Κἀντεῦθεν ἤδη πάταγος ἦν τῶν ἀσπίδων.</div><div class="l">Ἐρεῖ τις· "Οὐ χρῆν·" ἀλλὰ τί ἐχρῆν, εἴπατε.</div><div class="l">Φέρ', εἰ Λακεδαιμονίων τις ἐκπλεύσας σκάφει</div><div class="l">ἀπέδοτο φήνας κυνίδιον Σεριφίων,</div><div class="l">καθῆσθ' ἂν ἐν δόμοισιν; Ἦ πολλοῦ γε δεῖ.</div><div class="l">καὶ κάρτα μέντἂν εὐθέως καθείλκετε</div><div class="l">τριακοσίας ναῦς, ἦν δ' ἂν ἡ πόλις πλέα</div><div class="l">θορύβου στρατιωτῶν, περὶ τριηράρχου βοῆς,</div><div class="l">μισθοῦ διδομένου, παλλαδίων χρυσουμένων,</div><div class="l">στοᾶς στεναχούσης, σιτίων μετρουμένων,</div><div class="l">ἀσκῶν, τροπωτήρων, κάδους ὠνουμένων,</div><div class="l">σκορόδων, ἐλαῶν, κρομμύων ἐν δικτύοις,</div><div class="l">στεφάνων, τριχίδων, αὐλητρίδων, ὑπωπίων·</div><div class="l">τὸ νεώριον δ' αὖ κωπέων πλατουμένων,</div><div class="l">τύλων ψοφούντων, θαλαμιῶν τροπουμένων,</div><div class="l">αὐλῶν, κελευστῶν, νιγλάρων, συριγμάτων.</div><div class="l">Ταῦτ' οἶδ' ὅτι ἂν ἐδρᾶτε· τὸν δὲ Τήλεφον</div><div class="l">οὐκ οἰόμεσθα; Νοῦς ἄρ' ἡμῖν οὐκ ἔνι.</div></div><div class="speaker">SemicoroA</div><div class="lg"><div class="l">Ἄληθες, ὦπίτριπτε καὶ μιαρώτατε;</div><div class="l">ταυτὶ σὺ τολμᾷς πτωχὸς ὢν ἡμᾶς λέγειν,</div><div class="l">καὶ συκοφάντης εἴ τις ἦν ὠνείδισας;</div></div><div class="speaker">SemicoroB</div><div class="lg"><div class="l">Νὴ τὸν Ποσειδῶ, καὶ λέγει γ' ἅπερ λέγει</div><div class="l">δίκαια πάντα κοὐδὲν αὐτῶν ψεύδεται.</div></div><div class="speaker">SemicoroA</div><div class="lg"><div class="l">Εἶτ' εἰ δίκαια, τοῦτον εἰπεῖν αὔτ' ἐχρῆν;</div><div class="l">Ἀλλ' οὔτι χαίρων ταῦτα τολμήσει λέγειν.</div></div><div class="speaker">SemicoroB</div><div class="lg"><div class="l">Οὗτος σύ, ποῖ θεῖς; Οὐ μενεῖς; Ὡς εἰ θενεῖς</div><div class="l">τὸν ἄνδρα τοῦτον, αὐτὸς ἀρθήσει τάχα.</div></div><div class="speaker">SemicoroA</div><div class="lg"><div class="l">Ἰὼ Λάμαχ', ὦ βλέπων ἀστραπάς,</div><div class="l">βοήθησον, ὦ γοργολόφα, φανείς,</div><div class="l">ἰὼ Λάμαχ', ὦ φίλ', ὦ φυλέτα·</div><div class="l">εἴτ' ἔστι ταξίαρχος ἢ στρατηγὸς ἢ</div><div class="l">τειχομάχας ἀνήρ, βοηθησάτω</div><div class="l">τις ἁνύσας· ἐγὼ γὰρ ἔχομαι μέσος.</div></div><div class="speaker">Lamaco</div><div class="lg"><div class="l">Πόθεν βοῆς ἤκουσα πολεμιστηρίας;</div><div class="l">Ποῖ χρὴ βοηθεῖν; Ποῖ κυδοιμὸν ἐμβαλεῖν;</div><div class="l">Τίς Γοργόν' ἐξήγειρεν ἐκ τοῦ σάγματος;</div></div><div class="speaker">Diceopoli</div><div class="l">Ὦ Λάμαχ', ἥρως τῶν λόφων καὶ τῶν λόχων.</div><div class="speaker">Coro</div><div class="lg"><div class="l">Ὦ Λάμαχ', οὐ γὰρ οὗτος ἅνθρωπος πάλαι</div><div class="l">ἅπασαν ἡμῶν τὴν πόλιν κακορροθεῖ;</div></div><div class="speaker">Lamaco</div><div class="l">Οὗτος, σὺ τολμᾷς πτωχὸς ὢν λέγειν τάδε;</div><div class="speaker">Diceopoli</div><div class="lg"><div class="l">Ὦ Λάμαχ' ἥρως, ἀλλὰ συγγνώμην ἔχε,</div><div class="l">εἰ πτωχὸς ὢν εἶπόν τι κἀστωμυλάμην.</div></div><div class="speaker">Lamaco</div><div class="l">Τί δ' εἶπας ἡμᾶς; Οὐκ ἐρεῖς;</div><div class="speaker">Diceopoli</div><div class="lg"><div class="l">Οὐκ οἶδά πω·</div><div class="l">ὑπὸ τοῦ δέους γὰρ τῶν ὅπλων εἰλιγγιῶ.</div><div class="l">Ἀλλ', ἀντιβολῶ σ', ἀπένεγκέ μου τὴν μορμόνα.</div></div><div class="speaker">Lamaco</div><div class="l">Ἰδού.</div><div class="speaker">Diceopoli</div><div class="l">Παράθες νυν ὑπτίαν αὐτὴν ἐμοί.</div><div class="speaker">Lamaco</div><div class="l">Κεῖται.</div><div class="speaker">Diceopoli</div><div class="l">Φέρε νυν ἀπὸ τοῦ κράνους μοι τὸ πτερόν.</div><div class="speaker">Lamaco</div><div class="l">Τουτὶ πτίλον σοι.</div><div class="speaker">Diceopoli</div><div class="lg"><div class="l">Τῆς κεφαλῆς νύν μου λαβοῦ,</div><div class="l">ἵν' ἐξεμέσω· βδελύττομαι γὰρ τοὺς λόφους.</div></div><div class="speaker">Lamaco</div><div class="lg"><div class="l">Οὗτος, τί δράσεις; Τῷ πτίλῳ μέλλεις ἐμεῖν;</div><div class="l">Πτίλον γάρ ἐστιν ‑</div></div><div class="speaker">Diceopoli</div><div class="lg"><div class="l">Εἰπέ μοι, τίνος ποτὲ</div><div class="l">ὄρνιθός ἐστιν; Ἆρα κομπολακύθου;</div></div><div class="speaker">Lamaco</div><div class="l">Οἴμ' ὡς τεθνήξεις.</div><div class="speaker">Diceopoli</div><div class="lg"><div class="l">Μηδαμῶς, ὦ Λάμαχε</div><div class="l">οὐ γὰρ κατ' ἰσχύν ἐστιν· εἰ δ' ἰσχυρὸς εἶ,</div><div class="l">τί μ' οὐκ ἀπεψώλησας; Εὔοπλος γὰρ εἶ.</div></div><div class="speaker">Lamaco</div><div class="l">Ταυτὶ λέγεις σὺ τὸν στρατηγὸν πτωχὸς ὤν,</div><div class="speaker">Diceopoli</div><div class="l">Ἐγὼ γάρ εἰμι πτωχός;</div><div class="speaker">Lamaco</div><div class="l">Ἀλλὰ τίς γὰρ εἶ;</div><div class="speaker">Diceopoli</div><div class="lg"><div class="l">Ὅστις; πολίτης χρηστός, οὐ σπουδαρχίδης,</div><div class="l">ἀλλ' ἐξ ὅτουπερ ὁ πόλεμος, στρατωνίδης,</div><div class="l">σὺ δ' ἐξ ὅτουπερ ὁ πόλεμος, μισθαρχίδης</div></div><div class="speaker">Lamaco</div><div class="l">Ἐχειροτόνησαν γάρ με ‑</div><div class="speaker">Diceopoli</div><div class="lg"><div class="l">κόκκυγές γε τρεῖς.</div><div class="l">Ταῦτ' οὖν ἐγὼ βδελυττόμενος ἐσπεισάμην,</div><div class="l">ὁρῶν πολιοὺς μὲν ἄνδρας ἐν ταῖς τάξεσιν,</div><div class="l">νεανίας δ' οἵους σὺ διαδεδρακότας,</div><div class="l">τοὺς μὲν ἐπὶ Θρᾴκης μισθοφοροῦντας τρεῖς δραχμάς,</div><div class="l">Τεισαμενοφαινίππους πανουργιππαρχίδας,</div><div class="l">ἑτέρους δὲ παρὰ Χάρητι, τοὺς δ' ἐν Χάοσιν,</div><div class="l">Γερητοθεοδώρους Διομειαλαζόνας,</div><div class="l">τοὺς δ' ἐν Καμαρίνῃ κἀν Γέλᾳ κἀν Καταγέλᾳ.</div></div><div class="speaker">Lamaco</div><div class="l">Ἐχειροτονήθησαν γάρ.</div><div class="speaker">Diceopoli</div><div class="lg"><div class="l">Αἴτιον δὲ τί</div><div class="l">ὑμᾶς μὲν ἀεὶ μισθοφορεῖν ἁμῃγέπῃ,</div><div class="l">τωνδὶ δὲ μηδέν'; Ἐτεόν, ὦ Μαριλάδη,</div><div class="l">ἤδη πεπρέσβευκας σὺ πολιὸς ὢν ἕν; Ἤν,</div><div class="l">ἀνένευσε· καίτοι γ' ἐστὶ σώφρων κἀργάτης.</div><div class="l">Τί δ' Ἀνθράκυλλος ἢ Εὐφορίδης ἢ Πρινίδης;</div><div class="l">Εἶδέν τις ὑμῶν τἀκβάταν' ἢ τοὺς Χάονας;</div><div class="l">Οὔ φασιν. Ἀλλ' ὁ Κοισύρας καὶ Λάμαχος,</div><div class="l">οἷς ὑπ' ἐράνων τε καὶ χρεῶν πρώην ποτέ,</div><div class="l">ὥσπερ ἀπόνιπτρον ἐκχέοντες ἑσπέρας,</div><div class="l">ἅπαντες ἐξίστω παρῄνουν οἱ φίλοι.</div></div><div class="speaker">Lamaco</div><div class="l">Ὦ δημοκρατία, ταῦτα δῆτ' ἀνασχετά;</div><div class="speaker">Diceopoli</div><div class="l">Οὐ δῆτ', ἐὰν μὴ μισθοφορῇ γε Λάμαχος.</div><div class="speaker">Lamaco</div><div class="lg"><div class="l">Ἀλλ' οὖν ἐγὼ μὲν πᾶσι Πελοποννησίοις</div><div class="l">ἀεὶ πολεμήσω καὶ ταράξω πανταχῇ,</div><div class="l">καὶ ναυσὶ καὶ πεζοῖσι, κατὰ τὸ καρτερόν.</div></div><div class="speaker">Diceopoli</div><div class="lg"><div class="l">Ἐγὼ δὲ κηρύττω γε Πελοποννησίοις</div><div class="l">ἅπασι καὶ Μεγαρεῦσι καὶ Βοιωτίοις</div><div class="l">πωλεῖν ἀγοράζειν πρὸς ἐμέ, Λαμάχῳ δὲ μή.</div></div></section><section class="Str" id="index.xml-body.1_div.5"><h1><span class="headingNumber">5. </span></h1><div class="speaker">Coro</div><div class="lg"><div class="l">Ἁνὴρ νικᾷ τοῖσι λόγοισιν, καὶ τὸν δῆμον μεταπείθει</div><div class="l">περὶ τῶν σπονδῶν. Ἀλλ' ἀποδύντες τοῖς ἀναπαίστοις ἐπίωμεν.</div><div class="l">Ἐξ οὗ γε χοροῖσιν ἐφέστηκεν τρυγικοῖς ὁ διδάσκαλος ἡμῶν,</div><div class="l">οὔπω παρέβη πρὸς τὸ θέατρον λέξων ὡς δεξιός ἐστιν·</div><div class="l">διαβαλλόμενος δ' ὑπὸ τῶν ἐχθρῶν ἐν Ἀθηναίοις ταχυβούλοις,</div><div class="l">ὡς κωμῳδεῖ τὴν πόλιν ἡμῶν καὶ τὸν δῆμον καθυβρίζει,</div><div class="l">ἀποκρίνασθαι δεῖται νυνὶ πρὸς Ἀθηναίους μεταβούλους.</div><div class="l">Φησὶν δ' εἶναι πολλῶν ἀγαθῶν αἴτιος ὑμῖν ὁ ποητής,</div><div class="l">παύσας ὑμᾶς ξενικοῖσι λόγοις μὴ λίαν ἐξαπατᾶσθαι,</div><div class="l">μήθ' ἥδεσθαι θωπευομένους, μήτ' εἶναι χαυνοπολίτας.</div><div class="l">Πρότερον δ' ὑμᾶς ἀπὸ τῶν πόλεων οἱ πρέσβεις ἐξαπατῶντες</div><div class="l">πρῶτον μὲν ἰοστεφάνους ἐκάλουν· κἀπειδὴ τοῦτό τις εἴποι,</div><div class="l">εὐθὺς διὰ τοὺς στεφάνους ἐπ' ἄκρων τῶν πυγιδίων ἐκάθησθε.</div><div class="l">Εἰ δέ τις ὑμᾶς ὑποθωπεύσας λιπαρὰς καλέσειεν Ἀθήνας,</div><div class="l">ηὕρετο πᾶν ἂν διὰ τὰς λιπαράς, ἀφύων τιμὴν περιάψας.</div><div class="l">Ταῦτα ποήσας πολλῶν ἀγαθῶν αἴτιος ὑμῖν γεγένηται,</div><div class="l">καὶ τοὺς δήμους ἐν ταῖς πόλεσιν δείξας ὡς δημοκρατοῦνται.</div><div class="l">Τοιγάρτοι νῦν οὑκ τῶν πόλεων τὸν φόρον ὑμῖν ἀπάγοντες</div><div class="l">ἥξουσιν ἰδεῖν ἐπιθυμοῦντες τὸν ποιητὴν τὸν ἄριστον,</div><div class="l">ὅστις παρεκινδύνευσ' ἐν Ἀθηναίοις εἰπεῖν τὰ δίκαια.</div><div class="l">Οὕτω δ' αὐτοῦ περὶ τῆς τόλμης ἤδη πόρρω κλέος ἥκει,</div><div class="l">ὅτε καὶ βασιλεὺς Λακεδαιμονίων τὴν πρεσβείαν βασανίζων</div><div class="l">ἠρώτησεν πρῶτα μὲν αὐτοὺς πότεροι ταῖς ναυσὶ κρατοῦσιν,</div><div class="l">εἶτα δὲ τοῦτον τὸν ποιητὴν ποτέρους εἴποι κακὰ πολλά·</div><div class="l">τούτους γὰρ ἔφη τοὺς ἀνθρώπους πολὺ βελτίους γεγενῆσθαι</div><div class="l">καὶ τῷ πολέμῳ πολὺ νικήσειν τοῦτον ξύμβουλον ἔχοντας.</div><div class="l">Διὰ ταῦθ' ὑμᾶς Λακεδαιμόνιοι τὴν εἰρήνην προκαλοῦνται</div><div class="l">καὶ τὴν Αἴγιναν ἀπαιτοῦσιν· καὶ τῆς νήσου μὲν ἐκείνης</div><div class="l">οὐ φροντίζουσ', ἀλλ' ἵνα τοῦτον τὸν ποιητὴν ἀφέλωνται.</div><div class="l">Ἀλλ' ὑμεῖς τοι μή ποτ' ἀφῆσθ'· ὡς κωμῳδήσει τὰ δίκαια.</div><div class="l">Φησὶν δ' ὑμᾶς πολλὰ διδάξειν ἀγάθ', ὥστ' εὐδαίμονας εἶναι,</div><div class="l">οὐ θωπεύων οὐδ' ὑποτείνων μισθοὺς οὐδ' ἐξαπατύλλων,</div><div class="l">οὐδὲ πανουργῶν οὐδὲ κατάρδων, ἀλλὰ τὰ βέλτιστα διδάσκων.</div><div class="l">Πρὸς ταῦτα Κλέων καὶ παλαμάσθω</div><div class="l">καὶ πᾶν ἐπ' ἐμοὶ τεκταινέσθω.</div><div class="l">Τὸ γὰρ εὖ μετ' ἐμοῦ καὶ τὸ δίκαιον</div><div class="l">ξύμμαχον ἔσται, κοὐ μή ποθ' ἁλῶ</div><div class="l">περὶ τὴν πόλιν ὢν ὥσπερ ἐκεῖνος</div><div class="l">δειλὸς καὶ λακαταπύγων.</div></div><div class="strofe" id="index.xml-body.1_div.5_div.1"><h2><span class="headingNumber">5.1. </span></h2><div class="speaker">Coro</div><div class="lg"><div class="l">Δεῦρο Μοῦσ' ἐλθὲ φλεγυρὰ πυρὸς ἔ- </div><div class="l">χουσα μένος ἔντονος Ἀχαρνική.</div><div class="l">Οἷον ἐξ ἀνθράκων πρινίνων φέψαλος ἀν-</div><div class="l">ήλατ' ἐρεθιζόμενος οὐρίᾳ ῥιπίδι,</div><div class="l">ἡνίκ' ἂν ἐπανθρακίδες ὦσι παρακείμεναι,</div><div class="l">οἱ δὲ Θασίαν ἀνακυκῶσι λιπαράμπυκα,</div><div class="l">οἱ δὲ μάττωσιν, οὕτω σοβαρὸν</div><div class="l">ἐλθὲ μέλος εὔτονον, ἀγροικότονον,</div><div class="l">ὡς ἐμὲ λαβοῦσα τὸν δημότην.</div><div class="l">Οἱ γέροντες οἱ παλαιοὶ μεμφόμεσθα τῇ πόλει</div><div class="l">οὐ γὰρ ἀξίως ἐκείνων ὧν ἐναυμαχήσαμεν</div><div class="l">γηροβοσκούμεσθ' ὑφ' ὑμῶν, ἀλλὰ δεινὰ πάσχομεν,</div><div class="l">οἵτινες γέροντας ἄνδρας ἐμβαλόντες εἰς γραφὰς</div><div class="l">ὑπὸ νεανίσκων ἐᾶτε καταγελᾶσθαι ῥητόρων,</div><div class="l">οὐδὲν ὄντας, ἀλλὰ κωφοὺς καὶ παρεξηυλημένους,</div><div class="l">οἷς Ποσειδῶν ἀσφάλειός ἐστιν ἡ βακτηρία·</div><div class="l">τονθορύζοντες δὲ γήρᾳ τῷ λίθῳ προσέσταμεν,</div><div class="l">οὐχ ὁρῶντες οὐδὲν εἰ μὴ τῆς δίκης τὴν ἠλύγην.</div><div class="l">Ὁ δὲ νεανίας ἑαυτῷ σπουδάσας ξυνηγορεῖν</div><div class="l">εἰς τάχος παίει ξυνάπτων στρογγύλοις τοῖς ῥήμασιν</div><div class="l">κᾆτ' ἀνελκύσας ἐρωτᾷ σκανδάληθρ' ἱστὰς ἐπῶν</div><div class="l">ἄνδρα Τιθωνὸν σπαράττων καὶ ταράττων καὶ κυκῶν.</div><div class="l">Ὁ δ' ὑπὸ γήρως μασταρύζει, κᾆτ' ὀφλὼν ἀπέρχεται</div><div class="l">0εἶτα λύζει καὶ δακρύει καὶ λέγει πρὸς τοὺς φίλους·</div><div class="l">"Οὗ μ' ἐχρῆν σορὸν πρίασθαι τοῦτ' ὀφλὼν ἀπέρχομαι."</div></div></div><div class="antistrofe" id="index.xml-body.1_div.5_div.2"><h2><span class="headingNumber">5.2. </span></h2><div class="speaker">Coro</div><div class="lg"><div class="l">Ταῦτα πῶς εἰκότα, γέροντ' ἀπολέ-</div><div class="l">σαι πολιὸν ἄνδρα περὶ κλεψύδραν,</div><div class="l">πολλὰ δὴ ξυμπονήσαντα καὶ θερμὸν ἀπο-</div><div class="l">μορξάμενον ἀνδρικὸν ἱδρῶτα δὴ καὶ πολύν,</div><div class="l">ἄνδρ' ἀγαθὸν ὄντα Μαραθῶνι περὶ τὴν πόλιν;</div><div class="l">Εἶτα Μαραθῶνι μὲν ὅτ' ἦμεν, ἐδιώκομεν,</div><div class="l">νῦν δ' ὑπ' ἀνδρῶν πονηρῶν σφόδρα δι-</div><div class="l">ωκόμεθα, κᾆτα πρὸς ἁλισκόμεθα.</div><div class="l">Πρὸς τάδε τίς ἀντερεῖ Μαρψίας;</div><div class="l">Τῷ γὰρ εἰκὸς ἄνδρα κυφόν, ἡλίκον Θουκυδίδην,</div><div class="l">ἐξολέσθαι συμπλακέντα τῇ Σκυθῶν ἐρημίᾳ,</div><div class="l">τῷδε τῷ Κηφισοδήμου, τῷ λάλῳ ξυνηγόρῳ;</div><div class="l">Ὥστ' ἐγὼ μὲν ἠλέησα κἀπεμορξάμην ἰδὼν</div><div class="l">ἄνδρα πρεσβύτην ὑπ' ἀνδρὸς τοξότου κυκώμενον</div><div class="l">ὃς μὰ τὴν Δήμητρ', ἐκεῖνος ἡνίκ' ἦν Θουκυδίδης,</div><div class="l">οὐδ' ἂν αὐτὴν τὴν Ἀχαίαν ῥᾳδίως ἠνέσχετο,</div><div class="l">ἀλλὰ κατεπάλαισε μέν ‹γ'› ἂν πρῶτον Εὐάθλους δέκα,</div><div class="l">κατεβόησε δ' ἂν κεκραγὼς τοξότας τρισχιλίους,</div><div class="l">περιετόξευσεν δ' ἂν αὐτοῦ τοῦ πατρὸς τοὺς ξυγγενεῖς.</div><div class="l">Ἀλλ' ἐπειδὴ τοὺς γέροντας οὐκ ἐᾶθ' ὕπνου τυχεῖν,</div><div class="l">ψηφίσασθε χωρὶς εἶναι τὰς γραφάς, ὅπως ἂν ᾖ</div><div class="l">τῷ γέροντι μὲν γέρων καὶ νωδὸς ὁ ξυνήγορος,</div><div class="l">τοῖς νέοισι δ' εὐρύπρωκτος καὶ λάλος χὠ Κλεινίου.</div><div class="l">Κἀξελαύνειν χρὴ τὸ λοιπόν ‑ κἂν φύγῃ τις ζημιοῦν ‑</div><div class="l">τὸν γέροντα τῷ γέροντι, τὸν νέον δὲ τῷ νέῳ.</div></div></div></section><section class="scena" id="index.xml-body.1_div.6"><h1><span class="headingNumber">6. </span></h1><div class="speaker">Diceopoli</div><div class="lg"><div class="l">Ὅροι μὲν ἀγορᾶς εἰσιν οἵδε τῆς ἐμῆς.</div><div class="l">Ἐνταῦθ' ἀγοράζειν πᾶσι Πελοποννησίοις</div><div class="l">ἔξεστι καὶ Μεγαρεῦσι καὶ Βοιωτίοις,</div><div class="l">ἐφ' ᾧτε πωλεῖν πρὸς ἐμέ, Λαμάχῳ δὲ μή.</div><div class="l">Ἀγορανόμους δὲ τῆς ἀγορᾶς καθίσταμαι</div><div class="l">τρεῖς τοὺς λαχόντας τούσδ' ἱμάντας ἐκ Λεπρῶν.</div><div class="l">Ἐνταῦθα μήτε συκοφάντης εἰσίτω</div><div class="l">μήτ' ἄλλος ὅστις Φασιανός ἐστ' ἀνήρ.</div><div class="l">Ἐγὼ δὲ τὴν στήλην καθ' ἣν ἐσπεισάμην</div><div class="l">μέτειμ', ἵνα στήσω φανερὰν ἐν τἀγορᾷ.</div></div><div class="speaker">Megarese</div><div class="lg"><div class="l">Ἀγορὰ 'ν Ἀθάναις, χαῖρε, Μεγαρεῦσιν φίλα.</div><div class="l">Ἐπόθουν τυ ναὶ τὸν Φίλιον ᾇπερ ματέρα.</div><div class="l">Ἀλλ', ὦ πόνηρα κώρι' ἀθλίω πατρός,</div><div class="l">ἄμβατε ποττὰν μᾶδδαν, αἴ χ' εὕρητέ πα.</div><div class="l">Ἀκούετε δή, ποτέχετ' ἐμὶν τὰν γαστέρα·</div><div class="l">πότερα πεπρᾶσθαι χρῄδδετ' ἢ πεινῆν κακῶς;</div></div><div class="speaker">Ragazza</div><div class="l">Πεπρᾶσθαι πεπρᾶσθαι.</div><div class="speaker">Megarese</div><div class="lg"><div class="l">Ἐγώνγα καὐτός φαμι. Τίς δ' οὕτως ἄνους</div><div class="l">ὃς ὑμέ κα πρίαιτο, φανερὰν ζαμίαν;</div><div class="l">Ἀλλ' ἔστι γάρ μοι Μεγαρικά τις μαχανά·</div><div class="l">χοίρως γὰρ ὑμὲ σκευάσας φασῶ φέρειν.</div><div class="l">Περίθεσθε τάσδε τὰς ὁπλὰς τῶν χοιρίων·</div><div class="l">ὅπως δὲ δοξεῖτ' εἶμεν ἐξ ἀγαθᾶς ὑός·</div><div class="l">ὡς ναὶ τὸν Ἑρμᾶν, αἴπερ εἱξεῖτ' οἴκαδις</div><div class="l">ἄπρατα, πειρασεῖσθε τᾶς λιμῶ κακῶς.</div><div class="l">Ἀλλ' ἀμφίθεσθε καὶ ταδὶ τὰ ῥυγχία,</div><div class="l">κἤπειτεν εἰς τὸν σάκκον ὧδ' εἰσβαίνετε.</div><div class="l">Ὅπως δὲ γρυλλιξεῖτε καὶ κοΐξετε</div><div class="l">χἠσεῖτε φωνὰν χοιρίων μυστηρικῶν.</div><div class="l">Ἐγὼν δὲ καρυξῶ Δικαιόπολιν ὅπα.</div><div class="l">Δικαιόπολι, ἦ λῇς πρίασθαι χοιρία;</div></div><div class="speaker">Diceopoli</div><div class="l">Τί; Ἀνὴρ Μεγαρικός;</div><div class="speaker">Megarese</div><div class="l">Ἀγορασοῦντες εἵκομες.</div><div class="speaker">Diceopoli</div><div class="l">Πῶς ἔχετε;</div><div class="speaker">Megarese</div><div class="l">Διαπεινᾶμες ἀεὶ ποττὸ πῦρ.</div><div class="speaker">Diceopoli</div><div class="lg"><div class="l">Ἀλλ' ἡδύ τοι νὴ τὸν Δί', ἢν αὐλὸς παρῇ.</div><div class="l">Τί δ' ἄλλο πράττεθ' οἱ Μεγαρῆς νῦν;</div></div><div class="speaker">Megarese</div><div class="lg"><div class="l">Οἷα δή.</div><div class="l">Ὅκα μὲν ἐγὼν τηνῶθεν ἐμπορευόμαν,</div><div class="l">τὤνδρες πρόβουλοι τοῦτ' ἔπρασσον τᾷ πόλι,</div><div class="l">ὅπως τάχιστα καὶ κάκιστ' ἀπολοίμεθα.</div></div><div class="speaker">Diceopoli</div><div class="l">Αὐτίκ' ἄρ' ἀπαλλάξεσθε πραγμάτων.</div><div class="speaker">Megarese</div><div class="l"> Σά μάν;</div><div class="speaker">Diceopoli</div><div class="l">Τί δ' ἄλλο Μεγαροῖ; Πῶς ὁ σῖτος ὤνιος;</div><div class="speaker">Megarese</div><div class="l">Πὰρ ἁμὲ πολυτίματος ᾇπερ τοὶ θεοί.</div><div class="speaker">Diceopoli</div><div class="l">Ἅλας οὖν φέρεις;</div><div class="speaker">Megarese</div><div class="l">Οὐχ ὑμὲς αὐτῶν ἄρχετε;</div><div class="speaker">Diceopoli</div><div class="l">Οὐδὲ σκόροδα;</div><div class="speaker">Megarese</div><div class="lg"><div class="l">Ποῖα σκόροδ'; Ὑμὲς τῶν ἀεί,</div><div class="l">ὅκκ' εἰσβάλητε, τὼς ἀρωραῖοι μύες,</div><div class="l">πάσσακι τὰς ἄγλιθας ἐξορύσσετε.</div></div><div class="speaker">Diceopoli</div><div class="l">Τί δαὶ φέρεις;</div><div class="speaker">Megarese</div><div class="l">Χοίρως ἐγώνγα μυστικάς.</div><div class="speaker">Diceopoli</div><div class="l">Καλῶς λέγεις· ἐπίδειξον.</div><div class="speaker">Megarese</div><div class="lg"><div class="l">Ἀλλὰ μὰν καλαί.</div><div class="l">Ἄντεινον, αἰ λῇς· ὡς παχεῖα καὶ καλά.</div></div><div class="speaker">Diceopoli</div><div class="l">Τουτὶ τί ἦν τὸ πρᾶγμα;</div><div class="speaker">Megarese</div><div class="l">Χοῖρος ναὶ Δία.</div><div class="speaker">Diceopoli</div><div class="l">Τί λέγεις σύ; ποδαπὴ χοῖρος ἥδε;</div><div class="speaker">Megarese</div><div class="lg"><div class="l">Μεγαρικά.</div><div class="l">Ἢ οὐ χοῖρός ἐσθ' ἅδ';</div></div><div class="speaker">Diceopoli</div><div class="l">Οὐκ ἔμοιγε φαίνεται.</div><div class="speaker">Megarese</div><div class="lg"><div class="l">Οὐ δεινά; Θᾶσθε, τῶδε τᾶς ἀπιστίας·</div><div class="l">οὔ φατι τάνδε χοῖρον εἶμεν. Ἀλλὰ μάν,</div><div class="l">αἰ λῇς, περίδου μοι περὶ θυμιτιδᾶν ἁλῶν,</div><div class="l">αἰ μή 'στιν οὗτος χοῖρος Ἑλλάνων νόμῳ.</div></div><div class="speaker">Diceopoli</div><div class="l">Ἀλλ' ἔστιν ἀνθρώπου γε.</div><div class="speaker">Megarese</div><div class="lg"><div class="l">Ναὶ τὸν Διοκλέα,</div><div class="l">ἐμά γα. Τὺ δέ νιν εἴμεναι τίνος δοκεῖς;</div><div class="l">Ἦ λῇς ἀκοῦσαι φθεγγομένας;</div></div><div class="speaker">Diceopoli</div><div class="lg"><div class="l">Νὴ τοὺς θεοὺς</div><div class="l">ἔγωγε.</div></div><div class="speaker">Megarese</div><div class="lg"><div class="l">Φώνει δὴ ταχέως τι, χοιρίον.</div><div class="l">Οὐ χρῆσθα; Σιγῇς, ὦ κάκιστ' ἀπολουμένα;</div><div class="l">Πάλιν τυ ἀποισῶ ναὶ τὸν Ἑρμᾶν οἴκαδις.</div></div><div class="speaker">Ragazza</div><div class="l">Κοῒ κοΐ.</div><div class="speaker">Megarese</div><div class="l">Αὕτα 'στὶ χοῖρος;</div><div class="speaker">Diceopoli</div><div class="lg"><div class="l">Νῦν γε χοῖρος φαίνεται.</div><div class="l">Ἀτὰρ ἐκτραφείς γε κύσθος ἔσται.</div></div><div class="speaker">Megarese</div><div class="lg"><div class="l">Πέντ' ἐτῶν,</div><div class="l">σάφ' ἴσθι, ποττὰν ματέρ' εἰκασθήσεται.</div></div><div class="speaker">Diceopoli</div><div class="l">Ἀλλ' οὐχὶ θύσιμός ἐστιν αὑτηγί.</div><div class="speaker">Megarese</div><div class="lg"><div class="l">Σά μάν;</div><div class="l">πᾶ δ' οὐκὶ θύσιμός ἐστι;</div></div><div class="speaker">Diceopoli</div><div class="l">Κέρκον οὐκ ἔχει.</div><div class="speaker">Megarese</div><div class="lg"><div class="l">Νεαρὰ γάρ ἐστιν· ἀλλὰ δελφακουμένα</div><div class="l">ἑξεῖ μεγάλαν τε καὶ παχεῖαν κἠρυθράν.</div><div class="l">Ἀλλ' αἰ τράφειν λῇς, ἅδε τοι χοῖρος καλά.</div></div><div class="speaker">Diceopoli</div><div class="l">Ὡς ξυγγενὴς ὁ κύσθος αὐτῆς θἀτέρᾳ.</div><div class="speaker">Megarese</div><div class="lg"><div class="l">Ὁμοματρία γάρ ἐστι κἠκ τωὐτῶ πατρός.</div><div class="l">Αἰ δ' ἀμπαχυνθῇ κἀναχνοιανθῇ τριχί,</div><div class="l">κάλλιστος ἔσται χοῖρος Ἀφροδίτᾳ θύειν.</div></div><div class="speaker">Diceopoli</div><div class="l">Ἀλλ' οὐχὶ χοῖρος τἀφροδίτῃ θύεται,</div><div class="speaker">Megarese</div><div class="lg"><div class="l">Οὐ χοῖρος Ἀφροδίτᾳ; Μόνᾳ γα δαιμόνων.</div><div class="l">Καὶ γίνεταί γα τᾶνδε τᾶν χοίρων τὸ κρῆς</div><div class="l">ἅδιστον ἂν τὸν ὀδελὸν ἀμπεπαρμένον.</div></div><div class="speaker">Diceopoli</div><div class="l">Ἤδη δ' ἄνευ τῆς μητρὸς ἐσθίοιεν ἄν;</div><div class="speaker">Megarese</div><div class="l">Ναὶ τὸν Ποτιδᾶ, καί κ' ἄνις γα τῶ πατρός.</div><div class="speaker">Diceopoli</div><div class="l">Τί δ' ἐσθίει μάλιστα;</div><div class="speaker">Megarese</div><div class="lg"><div class="l">Πάνθ' ἅ κα διδῷς.</div><div class="l">Αὐτὸς δ' ἐρώτη.</div></div><div class="speaker">Diceopoli</div><div class="l">Χύρρε χύρρε.</div><div class="speaker">Ragazza</div><div class="l">Κοῒ κοΐ.</div><div class="speaker">Diceopoli</div><div class="l">Τρώγοιτ' ἂν ἐρεβίνθους;</div><div class="speaker">Ragazza</div><div class="l">Κοῒ Κοῒ κοΐ.</div><div class="speaker">Diceopoli</div><div class="l">Τί δαί; Φιβάλεως ἰσχάδας;</div><div class="speaker">Ragazza</div><div class="l">Κοῒ κοΐ.</div><div class="speaker">Diceopoli</div><div class="l"><span class="strikethrough">Τί δαί; Σῦκα τρώγοις ἂν αὐτός;</span></div><div class="speaker">Ragazza</div><div class="l"><span class="strikethrough">Κοῒ κοΐ.</span></div><div class="speaker">Diceopoli</div><div class="lg"><div class="l">Ὡς ὀξὺ πρὸς τὰς ἰσχάδας κεκράγατον.</div><div class="l">Ἐνεγκάτω τις ἔνδοθεν τῶν ἰσχάδων</div><div class="l">τοῖς χοιριδίοισιν. Ἆρα τρώξονται; Βαβαί,</div><div class="l">οἷον ῥοθιάζουσ', ὦ πολυτίμηθ' Ἡράκλεις.</div><div class="l">Ποδαπὰ τὰ χοιρί'; Ὡς Τραγασαῖα φαίνεται.</div></div><div class="speaker">Megarese</div><div class="lg"><div class="l">Ἀλλ' οὐκὶ πάσας κατέτραγον τὰς ἰσχάδας.</div><div class="l">Ἐγὼν γὰρ αὐτᾶν τάνδε μίαν ἀνειλόμαν.</div></div><div class="speaker">Diceopoli</div><div class="lg"><div class="l">Νὴ τὸν Δί', ἀστείω γε τὼ βοσκήματε.</div><div class="l">Πόσου πρίωμαί σοι τὰ χοιρίδια; λέγε.</div></div><div class="speaker">Megarese</div><div class="lg"><div class="l">Τὸ μὲν ἅτερον τοῦτο σκορόδων τροπαλίδος,</div><div class="l">τὸ δ' ἅτερον, αἰ λῇς, χοίνικος μόνας ἁλῶν.</div></div><div class="speaker">Diceopoli</div><div class="l">Ὠνήσομαί σοι· περίμεν' αὐτοῦ.</div><div class="speaker">Megarese</div><div class="lg"><div class="l">Ταῦτα δή.</div><div class="l">Ἑρμᾶ 'μπολαῖε, τὰν γυναῖκα τὰν ἐμὰν</div><div class="l">οὕτω μ' ἀποδόσθαι τάν τ' ἐμωυτῶ ματέρα.</div></div><div class="speaker">Sicofante</div><div class="l">Ὦνθρωπε, ποδαπός;</div><div class="speaker">Megarese</div><div class="l">Χοιροπώλας Μεγαρικός.</div><div class="speaker">Sicofante</div><div class="lg"><div class="l">Τὰ χοιρίδια τοίνυν ἐγὼ φαίνω ταδὶ</div><div class="l">πολέμια καὶ σέ.</div></div><div class="speaker">Megarese</div><div class="lg"><div class="l">Τοῦτ' ἐκεῖν'· εἵκει πάλιν</div><div class="l">ὅθενπερ ἀρχὰ τῶν κακῶν ἁμὶν ἔφυ.</div></div><div class="speaker">Sicofante</div><div class="l">Κλάων μεγαριεῖς. Οὐκ ἀφήσεις τὸν σάκον;</div><div class="speaker">Megarese</div><div class="l">Δικαιόπολι Δικαιόπολι, φαντάδδομαι.</div><div class="speaker">Diceopoli</div><div class="lg"><div class="l">Ὑπὸ τοῦ; Τίς ὁ φαίνων σ' ἐστίν; Ἁγορανόμοι,</div><div class="l">τοὺς συκοφάντας οὐ θύραζ' ἐξείρξετε;</div><div class="l">Τί δαὶ μαθὼν φαίνεις ἄνευ θρυαλλίδος;</div></div><div class="speaker">Sicofante</div><div class="l">Οὐ γὰρ φανῶ τοὺς πολεμίους;</div><div class="speaker">Diceopoli</div><div class="lg"><div class="l">Κλάων γε σύ,</div><div class="l">εἰ μὴ 'τέρωσε συκοφαντήσεις τρέχων.</div></div><div class="speaker">Megarese</div><div class="l">Οἷον τὸ κακὸν ἐν ταῖς Ἀθάναις τοῦτ' ἔνι.</div><div class="speaker">Diceopoli</div><div class="lg"><div class="l">Θάρρει, Μεγαρίκ'· ἀλλ' ἧς τὰ χοιρίδι' ἀπέδου</div><div class="l">τιμῆς, λαβὲ ταυτὶ τὰ σκόροδα καὶ τοὺς ἅλας,</div><div class="l">καὶ χαῖρε πόλλ'·</div></div><div class="speaker">Megarese</div><div class="l">Ἀλλ' ἁμὶν οὐκ ἐπιχώριον.</div><div class="speaker">Diceopoli</div><div class="l">Πολυπραγμοσύνη 'στιν· ἐς κεφαλὴν τράποιτ' ἐμοί.</div><div class="speaker">Megarese</div><div class="lg"><div class="l">Ὦ χοιρίδια, πειρῆσθε κἄνις τῶ πατρὸς</div><div class="l">παίειν ἐφ' ἁλὶ τὰν μᾶδδαν, αἴ κά τις διδῷ.</div></div><div class="speaker">Coro</div><div class="lg"><div class="l">Εὐδαιμονεῖ γ' ἅνθρωπος. Οὐκ</div><div class="l">ἤκουσας οἷ προβαίνει</div><div class="l">τὸ πρᾶγμα τοῦ βουλεύματος;</div><div class="l">Καρπώσεται γὰρ ἁνὴρ</div><div class="l">ἐν τἀγορᾷ καθήμενος·</div><div class="l">κἂν εἰσίῃ τις Κτησίας</div><div class="l">ἢ συκοφάντης ἄλλος, οἰ-</div><div class="l">μώζων καθεδεῖται·</div><div class="l">οὐδ' ἄλλος ἀνθρώπων ὑπο-</div><div class="l">ψωνῶν σε πημανεῖ τι,</div><div class="l">οὐδ' ἐξομόρξεται Πρέπις</div><div class="l">τὴν εὐρυπρωκτίαν σοι,</div><div class="l">οὐδ' ὠστιεῖ Κλεωνύμῳ·</div><div class="l">χλαῖναν δ' ἔχων φανὴν δίει</div><div class="l">κοὐ ξυντυχών σ' Ὑπέρβολος</div><div class="l">δικῶν ἀναπλήσει·</div><div class="l">οὐδ' ἐντυχὼν ἐν τἀγορᾷ</div><div class="l">πρόσεισί σοι βαδίζων</div><div class="l">Κρατῖνος ἀεὶ κεκαρμένος</div><div class="l">μοιχὸν μιᾷ μαχαίρᾳ,</div><div class="l">ὁ περιπόνηρος Ἀρτέμων,</div><div class="l">ὁ ταχὺς ἄγαν τὴν μουσικήν,</div><div class="l">ὄζων κακὸν τῶν μασχαλῶν</div><div class="l">πατρὸς Τραγασαίου·</div><div class="l">οὐδ' αὖθις αὖ σε σκώψεται</div><div class="l">Παύσων ὁ παμπόνηρος</div><div class="l">Λυσίστρατός τ' ἐν τἀγορᾷ,</div><div class="l">Χολαργέων ὄνειδος,</div><div class="l">ὁ περιαλουργὸς τοῖς κακοῖς,</div><div class="l">ῥιγῶν τε καὶ πεινῶν ἀεὶ</div><div class="l">πλεῖν ἢ τριάκονθ' ἡμέρας</div><div class="l">τοῦ μηνὸς ἑκάστου.</div></div><div class="speaker">Tebano</div><div class="lg"><div class="l">Ἴττω Ἡρακλεῖς, ἔκαμόν γα τὰν τύλαν κακῶς.</div><div class="l">Κατάθου τὺ τὰν γλάχων' ἀτρέμας, Ἰσμεινία·</div><div class="l">ὑμὲς δ', ὅσοι Θείβαθεν αὐλειταὶ πάρα,</div><div class="l">τοῖς ὀστίνοις φυσεῖτε τὸν πρωκτὸν κυνός.</div></div><div class="speaker">Diceopoli</div><div class="lg"><div class="l">Παῦ'· ἐς κόρακας. Οἱ σφῆκες, οὐκ ἀπὸ τῶν θυρῶν;</div><div class="l">Πόθεν προσέπτονθ' οἱ κακῶς ἀπολούμενοι</div><div class="l">ἐπὶ τὴν θύραν μοι Χαιριδῆς βομβαύλιοι;</div></div><div class="speaker">Tebano</div><div class="lg"><div class="l">Νεὶ τὸν Ἰόλαν ἐπιχαρίτως ‹τύ› γ', ὦ ξένε·</div><div class="l">Θείβαθε γὰρ φυσάντες ἐξόπισθέ μου</div><div class="l">τἄνθια τᾶς γλάχωνος ἀπέκιξαν χαμαί.</div><div class="l">Ἀλλ' εἴ τι βούλει, πρίασο τῶν ἐγὼ φέρω,</div><div class="l">τῶν ὀρταλίχων ἢ τῶν τετραπτερυλλίδων.</div></div><div class="speaker">Diceopoli</div><div class="lg"><div class="l">Ὦ χαῖρε, κολλικοφάγε Βοιωτίδιον.</div><div class="l">Τί φέρεις;</div></div><div class="speaker">Tebano</div><div class="lg"><div class="l">Ὅσ' ἐστὶν ἀγαθὰ Βοιωτοῖς ἁπλῶς,</div><div class="l">ὀρίγανον, γλαχώ, ψιάθως, θρυαλλίδας,</div><div class="l">νάσσας, κολοιώς, ἀτταγᾶς, φαλαρίδας,</div><div class="l">τροχίλως, κολύμβως.</div></div><div class="speaker">Diceopoli</div><div class="lg"><div class="l">Ὡσπερεὶ χειμὼν ἄρα</div><div class="l">ὀρνιθίας εἰς τὴν ἀγορὰν ἐλήλυθας.</div></div><div class="speaker">Tebano</div><div class="lg"><div class="l">Καὶ μὰν φέρω χᾶνας, λαγώς, ἀλώπεκας,</div><div class="l">σκάλοπας, ἐχίνως, αἰελώρως, πικτίδας,</div><div class="l">ἰκτίδας, ἐνύδριας, ἐγχέλιας Κωπαΐδας.</div></div><div class="speaker">Diceopoli</div><div class="lg"><div class="l">Ὦ τερπνότατον σὺ τέμαχος ἀνθρώποις φέρων,</div><div class="l">δός μοι προσειπεῖν, εἰ φέρεις, τὰς ἐγχέλεις.</div></div><div class="speaker">Tebano</div><div class="lg"><div class="l">Πρέσβειρα πεντήκοντα Κωπᾴδων κορᾶν,</div><div class="l">ἔκβαθι τῶδε κἠπιχάριτται τῷ ξένῳ.</div></div><div class="speaker">Diceopoli</div><div class="lg"><div class="l">Ὦ φιλτάτη σὺ καὶ πάλαι ποθουμένη,</div><div class="l">ἦλθες ποθεινὴ μὲν τρυγῳδικοῖς χοροῖς,</div><div class="l">φίλη δὲ Μορύχῳ. Δμῶες, ἐξενέγκατε</div><div class="l">τὴν ἐσχάραν μοι δεῦρο καὶ τὴν ῥιπίδα.</div><div class="l">Σκέψασθε, παῖδες, τὴν ἀρίστην ἔγχελυν,</div><div class="l">ἥκουσαν ἕκτῳ μόλις ἔτει ποθουμένην.</div><div class="l">Προσείπατ' αὐτὴν, ὦ τέκν'· ἄνθρακας δ' ἐγὼ</div><div class="l">ὑμῖν παρέξω τῆσδε τῆς ξένης χάριν.</div><div class="l">Ἀλλ' εἴσφερ' αὐτήν· μηδὲ γὰρ θανών ποτε</div><div class="l">σοῦ χωρὶς εἴην ἐντετευτλιωμένης.</div></div><div class="speaker">Tebano</div><div class="l">Ἐμοὶ δὲ τιμὰ τᾶσδε πᾶ γενείσεται;</div><div class="speaker">Diceopoli</div><div class="lg"><div class="l">Ἀγορᾶς τέλος ταύτην γέ που δώσεις ἐμοί.</div><div class="l">Ἀλλ' εἴ τι πωλεῖς τῶνδε τῶν ἄλλων, λέγε.</div></div><div class="speaker">Tebano</div><div class="l">Ἰώγα ταῦτα πάντα.</div><div class="speaker">Diceopoli</div><div class="lg"><div class="l">Φέρε, πόσου λέγεις;</div><div class="l">Ἢ φορτί' ἕτερ' ἐνθένδ' ἐκεῖσ' ἄξεις ἰών;</div></div><div class="speaker"></div><div class="l">Ὅ τι γ' ἔστ' Ἀθάνασ', ἐν Βοιωτοῖσιν δὲ μή.</div><div class="speaker">Diceopoli</div><div class="lg"><div class="l">Ἀφύας ἄρ' ἄξεις πριάμενος Φαληρικὰς</div><div class="l">ἢ κέραμον.</div></div><div class="speaker">Tebano</div><div class="lg"><div class="l">Ἀφύας εἲ κέραμον; Ἀλλ' ἔντ' ἐκεῖ·</div><div class="l">ἀλλ' ὅ τι πὰρ ἁμὶν μεί 'στι, τᾶδε δ' αὖ πολύ.</div></div><div class="speaker">Diceopoli</div><div class="lg"><div class="l">Ἐγᾦδα τοίνυν· συκοφάντην ἔξαγε,</div><div class="l">ὥσπερ κέραμον ἐνδησάμενος.</div></div><div class="speaker">Tebano</div><div class="lg"><div class="l">Νεὶ τὼ σιώ,</div><div class="l">λάβοιμι μέντἂν κέρδος ἀγαγὼν καὶ πολύ,</div><div class="l">ἇπερ πίθακον ἀλιτρίας πολλᾶς πλέων.</div></div><div class="speaker">Diceopoli</div><div class="l">Καὶ μὴν ὁδὶ Νίκαρχος ἔρχεται φανῶν.</div><div class="speaker">Tebano</div><div class="l">Μικκός γα μᾶκος οὗτος.</div><div class="speaker">Diceopoli</div><div class="l">Ἀλλὰ πᾶν κακόν.</div><div class="speaker">Nicarco</div><div class="l">Ταυτὶ τίνος τὰ φορτί' ἐστί;</div><div class="speaker">Tebano</div><div class="lg"><div class="l">Τῶδ' ἐμὰ</div><div class="l">Θείβαθεν, ἴττω Δεύς.</div></div><div class="speaker">Nicarco</div><div class="lg"><div class="l">Ἐγὼ τοίνυν ὁδὶ</div><div class="l">φαίνω πολέμια ταῦτα.</div></div><div class="speaker">Tebano</div><div class="lg"><div class="l">Τί δὲ κακὸν παθὼν</div><div class="l">ὀρναπετίοισι πόλεμον ἤρα καὶ μάχαν;</div></div><div class="speaker">Nicarco</div><div class="l">Καὶ σέ γε φανῶ πρὸς τοῖσδε.</div><div class="speaker">Tebano</div><div class="l"> Τί ἀδικείμενος;</div><div class="speaker">Nicarco</div><div class="lg"><div class="l">Ἐγὼ φράσω σοι τῶν περιεστώτων χάριν.</div><div class="l">Ἐκ τῶν πολεμίων εἰσάγεις θρυαλλίδα.</div></div><div class="speaker">Diceopoli</div><div class="l">Ἔπειτα φαίνεις δῆτα διὰ θρυαλλίδα;</div><div class="speaker">Nicarco</div><div class="l">Αὕτη γὰρ ἐμπρήσειεν ἂν τὸ νεώριον.</div><div class="speaker">Diceopoli</div><div class="l">Νεώριον θρυαλλίς;</div><div class="speaker">Nicarco</div><div class="l"> Οἶμαι.</div><div class="speaker">Diceopoli</div><div class="l">Τίνι τρόπῳ;</div><div class="speaker">Nicarco</div><div class="lg"><div class="l">Ἐνθεὶς ἂν εἰς τίφην ἀνὴρ Βοιώτιος</div><div class="l">ἅψας ἂν εἰσπέμψειεν εἰς τὸ νεώριον</div><div class="l">δι' ὑδρορρόας, βορέαν ἐπιτηρήσας μέγαν.</div><div class="l">Κεἴπερ λάβοιτο τῶν νεῶν τὸ πῦρ ἅπαξ,</div><div class="l">σελαγοῖντ' ἂν εὐθύς.</div></div><div class="speaker">Diceopoli</div><div class="lg"><div class="l">Ὦ κάκιστ' ἀπολούμενε,</div><div class="l">σελαγοῖντ' ἂν ὑπὸ τίφης τε καὶ θρυαλλίδος;.</div></div><div class="speaker">Nicarco</div><div class="l">Μαρτύρομαι.</div><div class="speaker">Diceopoli</div><div class="lg"><div class="l">Ξυλλάμβαν' αὐτοῦ τὸ στόμα·</div><div class="l">δός μοι φορυτόν, ἵν' αὐτὸν ἐνδήσας φέρω</div><div class="l">ὥσπερ κέραμον, ἵνα μὴ καταγῇ φερόμενος.</div></div></section><section class="Str" id="index.xml-body.1_div.7"><h1><span class="headingNumber">7. </span></h1><div class="strofe" id="index.xml-body.1_div.7_div.1"><h2><span class="headingNumber">7.1. </span></h2><div class="speaker">Coro</div><div class="lg"><div class="l">Ἔνδησον, ὦ βέλτιστε, τῷ</div><div class="l">ξένῳ καλῶς τὴν ἐμπολὴν</div><div class="l">οὕτως ὅπως</div><div class="l">ἂν μὴ φέρων κατάξῃ</div></div><div class="speaker">Diceopoli</div><div class="lg"><div class="l">Ἐμοὶ μελήσει ταῦτ', ἐπεί</div><div class="l">τοι καὶ ψοφεῖ λάλον τι καὶ</div><div class="l">πυρορραγὲς</div><div class="l">κἄλλως θεοῖσιν ἐχθρόν.</div></div><div class="speaker">Coro</div><div class="l">Τί χρήσεταί ποτ' αὐτῷ;</div><div class="speaker">Diceopoli</div><div class="lg"><div class="l">Πάγχρηστον ἄγγος ἔσται,</div><div class="l">κρατὴρ κακῶν, τριπτὴρ δικῶν,</div><div class="l">φαίνειν ὑπευθύνους λυχνοῦ-</div><div class="l">χος καὶ κύλιξ</div><div class="l">τὰ πράγματ' ἐγκυκᾶσθαι.</div></div></div><div class="antistrofe" id="index.xml-body.1_div.7_div.2"><h2><span class="headingNumber">7.2. </span></h2><div class="speaker">Coro</div><div class="lg"><div class="l">Πῶς δ' ἂν πεποιθοίη τις ἀγ-</div><div class="l">γείῳ τοιούτῳ χρώμενος</div><div class="l">κατ' οἰκίαν</div><div class="l">τοσόνδ' ἀεὶ ψοφοῦντι;</div></div><div class="speaker">Diceopoli</div><div class="lg"><div class="l">ἘἸσχυρόν ἐστιν, ὦγάθ', ὥστ'</div><div class="l">οὐκ ἂν καταγείη ποτ', εἴ-</div><div class="l">περ ἐκ ποδῶν</div><div class="l">κατωκάρα κρέμαιτο.</div></div><div class="speaker">Coro</div><div class="l">Ἤδη καλῶς ἔχει σοι.</div><div class="speaker">Tebano</div><div class="l">Μέλλω γά τοι θερίδδειν.</div><div class="speaker">Coro</div><div class="lg"><div class="l">Ἀλλ', ὦ ξένων βέλτιστε, συν-</div><div class="l">θέριζε καὶ<span class="strikethrough">[τοῦτον λαβὼν]</span>πρόσβαλλ' ὅποι</div><div class="l">βούλει φέρων</div><div class="l">πρὸς πάντα συκοφάντην.</div></div></div></section><section class="Scena" id="index.xml-body.1_div.8"><h1><span class="headingNumber">8. </span></h1><div class="speaker">Diceopoli</div><div class="lg"><div class="l">Μόλις γ' ἐνέδησα τὸν κακῶς ἀπολούμενον.</div><div class="l">Αἴρου λαβὼν τὸν κέραμον, ὦ Βοιώτιε.</div></div><div class="speaker">Tebano</div><div class="l">Ὑπόκυπτε τὰν τύλαν ἰών, Ἰσμείνιχε.</div><div class="speaker">Diceopoli</div><div class="lg"><div class="l">Χὤπως κατοίσεις αὐτὸν εὐλαβουμένως.</div><div class="l">Πάντως μὲν οἴσεις οὐδὲν ὑγιές, ἀλλ' ὅμως·</div><div class="l">κἂν τοῦτο κερδάνῃς ἄγων τὸ φορτίον,</div><div class="l">εὐδαιμονήσεις συκοφαντῶν γ' οὕνεκα.</div></div><div class="speaker">Messaggero di Lamaco</div><div class="l">Δικαιόπολι.</div><div class="speaker">Diceopoli</div><div class="l">Τί ἐστι; Τί με βωστρεῖς;</div><div class="speaker">Messaggero di Lamaco</div><div class="lg"><div class="l">Ὅ τι;</div><div class="l">ἐκέλευε Λάμαχός σε ταυτησὶ δραχμῆς</div><div class="l">εἰς τοὺς Χοᾶς αὑτῷ μεταδοῦναι τῶν κιχλῶν,</div><div class="l">τριῶν δραχμῶν δ' ἐκέλευε Κωπᾷδ' ἔγχελυν.</div></div><div class="speaker">Diceopoli</div><div class="l">Ὁ ποῖος οὗτος Λάμαχος τὴν ἔγχελυν;</div><div class="speaker">Messaggero di Lamaco</div><div class="lg"><div class="l">Ὁ δεινός, ὁ ταλαύρινος, ὃς τὴν Γοργόνα</div><div class="l">πάλλει κραδαίνων τρεῖς κατασκίους λόφους.</div></div><div class="speaker">Diceopoli</div><div class="lg"><div class="l">Οὐκ ἂν μὰ Δί', εἰ δοίη γέ μοι τὴν ἀσπίδα</div><div class="l">ἀλλ' ἐπὶ ταρίχει τοὺς λόφους κραδαινέτω</div><div class="l">ἢν δ' ἀπολιγαίνῃ, τοὺς ἀγορανόμους καλῶ.</div><div class="l">Ἐγὼ δ' ἐμαυτῷ τόδε λαβὼν τὸ φορτίον</div><div class="l">εἴσειμ' ὑπαὶ πτερύγων κιχλᾶν καὶ κοψίχων.</div></div></section><section class="Str" id="index.xml-body.1_div.9"><h1><span class="headingNumber">9. </span></h1><div class="strofe" id="index.xml-body.1_div.9_div.1"><h2><span class="headingNumber">9.1. </span></h2><div class="speaker">Coro</div><div class="lg"><div class="l">Εἶδες, ὦ πᾶσα πόλι, τὸν φρόνιμον ἄνδρα, τὸν ὑπέρσοφον,</div><div class="l">οἷ' ἔχει σπεισάμενος ἐμπορικὰ χρήματα διεμπολᾶν,</div><div class="l">ὧν τὰ μὲν ἐν οἰκίᾳ χρήσιμα, τὰ δ' αὖ πρέπει χλιαρὰ κατεσθίειν.</div><div class="l">Αὐτόματα πάντ' ἀγαθὰ τῷδέ γε πορίζεται.</div><div class="l">Οὐδέποτ' ἐγὼ Πόλεμον οἴκαδ' ὑποδέξομαι,</div><div class="l">οὐδὲ παρ' ἐμοί ποτε τὸν Ἁρμόδιον ᾄσεται</div><div class="l">ξυγκατακλινείς, ὅτι πάροινος ἁνὴρ ἔφυ,</div><div class="l">ὅστις ἐπὶ πάντ' ἀγάθ' ἔχοντας ἐπικωμάσας</div><div class="l">ἠργάσατο πάντα κακά, κἀνέτρεπε κἀξέχει</div><div class="l">κἀμάχετο καὶ προσέτι πολλὰ προκαλουμένου·</div><div class="l">"Πῖνε, κατάκεισο, λαβὲ τήνδε φιλοτησίαν,"</div><div class="l">τὰς χάρακας ἧπτε πολὺ μᾶλλον ἔτι τῷ πυρί,</div><div class="l">ἐξέχει θ' ἡμῶν βίᾳ τὸν οἶνον ἐκ τῶν ἀμπέλων.</div></div></div><div class="antistrofe" id="index.xml-body.1_div.9_div.2"><h2><span class="headingNumber">9.2. </span></h2><div class="speaker">Coro</div><div class="lg"><div class="l">Ἐπτέρωταί τ' ἐπὶ τὸ δεῖπνον ἅμα καὶ μεγάλα δὴ φρονεῖ,</div><div class="l">τοῦ βίου δ' ἐξέβαλε δεῖγμα ‹τάδε› τὰ πτερὰ πρὸ τῶν θυρῶν.</div><div class="l">Ὦ Κύπριδι τῇ καλῇ καὶ Χάρισι ταῖς φίλαις ξύντροφε Διαλλαγή,</div><div class="l">0ὡς καλὸν ἔχουσα τὸ πρόσωπον ἄρ' ἐλάνθανες.</div><div class="l">Πῶς ἂν ἐμὲ καὶ σέ τις Ἔρως ξυναγάγοι λαβών</div><div class="l">ὥσπερ ὁ γεγραμμένος ἔχων στέφανον ἀνθέμων;</div><div class="l">Ἢ πάνυ γερόντιον ἴσως νενόμικάς με σύ;</div><div class="l">Ἀλλά σε λαβὼν τρία δοκῶ γ' ἂν ἔτι προσβαλεῖν·</div><div class="l">πρῶτα μὲν ἂν ἀμπελίδος ὄρχον ἐλάσαι μακρόν,</div><div class="l">εἶτα παρὰ τόνδε νέα μοσχίδια συκίδων,</div><div class="l">καὶ τὸ τρίτον ἡμερίδος ὄσχον, ὁ γέρων ὁδί,</div><div class="l">καὶ περὶ τὸ χωρίον ἐλᾷδας ἅπαν ἐν κύκλῳ,</div><div class="l">ὥστ' ἀλείφεσθαι σ' ἀπ' αὐτῶν κἀμὲ ταῖς νουμηνίαις.</div></div><div class="speaker">Araldo</div><div class="lg"><div class="l">Ἀκούετε λεῴ· κατὰ τὰ πάτρια τοὺς Χοᾶς</div><div class="l">πίνειν ὑπὸ τῆς σάλπιγγος· ὃς δ' ἂν ἐκπίῃ</div><div class="l">πρώτιστος, ἀσκὸν Κτησιφῶντος λήψεται.</div></div><div class="speaker">Diceopoli</div><div class="lg"><div class="l">Ὦ παῖδες, ὦ γυναῖκες, οὐκ ἠκούσατε;</div><div class="l">Τί δρᾶτε; Τοῦ κήρυκος οὐκ ἀκούετε;</div><div class="l">Ἀναβράττετ', ἐξοπτᾶτε, τρέπετ', ἀφέλκετε</div><div class="l">τὰ λαγῷα ταχέως, τοὺς στεφάνους ἀνείρετε.</div><div class="l">Φέρε τοὺς ὀβελίσκους, ἵν' ἀναπείρω τὰς κίχλας.</div></div></div><div class="strofe" id="index.xml-body.1_div.9_div.3"><h2><span class="headingNumber">9.3. </span></h2><div class="speaker">Coro</div><div class="lg"><div class="l">Ζηλῶ σε τῆς εὐβουλίας,</div><div class="l">μᾶλλον δὲ τῆς εὐωχίας,</div><div class="l">ἄνθρωπε, τῆς παρούσης</div></div><div class="speaker">Diceopoli</div><div class="lg"><div class="l">Τί δῆτ', ἐπειδὰν τὰς κίχλας</div><div class="l">ὀπτωμένας ἴδητε;</div></div><div class="speaker">Coro</div><div class="l">Οἶμαί σε καὶ τοῦτ' εὖ λέγειν.</div><div class="speaker">Diceopoli</div><div class="l">Τὸ πῦρ ὑποσκάλευε.</div><div class="speaker">Coro</div><div class="lg"><div class="l">Ἤκουσας ὡς μαγειρικῶς</div><div class="l">κομψῶς τε καὶ δειπνητικῶς</div><div class="l">αὑτῷ διακονεῖται;</div></div></div></section><section class="scena" id="index.xml-body.1_div.10"><h1><span class="headingNumber">10. </span></h1><div class="speaker">Contadino</div><div class="l">Οἴμοι τάλας.</div><div class="speaker">Diceopoli</div><div class="l">Ὦ Ἡράκλεις, τίς οὑτοσί;</div><div class="speaker">Contadino</div><div class="l">Ἀνὴρ κακοδαίμων.</div><div class="speaker">Diceopoli</div><div class="l">Κατὰ σεαυτόν νυν τρέπου.</div><div class="speaker">Contadino</div><div class="lg"><div class="l">Ὦ φίλτατε, σπονδαὶ γάρ εἰσι σοὶ μόνῳ,</div><div class="l">μέτρησον εἰρήνης τί μοι, κἂν πέντ' ἔτη.</div></div><div class="speaker">Diceopoli</div><div class="l">Τί δ' ἔπαθες;</div><div class="speaker">Contadino</div><div class="l"> Ἐπετρίβην ἀπολέσας τὼ βόε.</div><div class="speaker">Diceopoli</div><div class="l">Πόθεν;</div><div class="speaker">Contadino</div><div class="l">Ἀπὸ Φυλῆς ἔλαβον οἱ Βοιώτιοι.</div><div class="speaker">Diceopoli</div><div class="l">Ὦ τρισκακόδαιμον, εἶτα λευκὸν ἀμπέχει;</div><div class="speaker">Contadino</div><div class="lg"><div class="l">Καὶ ταῦτα μέντοι νὴ Δί' ὥπερ μ' ἐτρεφέτην</div><div class="l">ἐν πᾶσι βολίτοις.</div></div><div class="speaker">Diceopoli</div><div class="l">Εἶτα νυνὶ τοῦ δέει;</div><div class="speaker">Contadino</div><div class="lg"><div class="l">Ἀπόλωλα τὠφθαλμὼ δακρύων τὼ βόε.</div><div class="l">Ἀλλ' εἴ τι κήδει Δερκέτου Φυλασίου,</div><div class="l">ὑπάλειψον εἰρήνῃ με τὠφθαλμὼ ταχύ.</div></div><div class="speaker">Diceopoli</div><div class="l">Ἀλλ', ὦ πόνηρ', οὐ δημοσιεύων τυγχάνω.</div><div class="speaker">Contadino</div><div class="l">Ἴθ' ἀντιβολῶ σ', ἤν πως κομίσωμαι τὼ βόε.</div><div class="speaker">Diceopoli</div><div class="l">Οὐκ ἔστιν, ἀλλὰ κλᾶε πρὸς τοὺς Πιττάλου.</div><div class="speaker">Contadino</div><div class="lg"><div class="l">Σὺ δ' ἀλλά μοι σταλαγμὸν εἰρήνης ἕνα</div><div class="l">εἰς τὸν καλαμίσκον ἐνστάλαξον τουτονί.</div></div><div class="speaker">Diceopoli</div><div class="l">Οὐδ' ἂν στριβιλικίγξ· ἀλλ' ἀπιὼν οἴμωζέ ποι.</div><div class="speaker">Contadino</div><div class="l">Οἴμοι κακοδαίμων τοῖν γεωργοῖν βοιδίοιν.</div></section><section class="Str" id="index.xml-body.1_div.11"><h1><span class="headingNumber">11. </span></h1><div class="antistrofe" id="index.xml-body.1_div.11_div.1"><h2><span class="headingNumber">11.1. </span></h2><div class="speaker">Coro</div><div class="lg"><div class="l">Ἁνὴρ ἀνηύρηκέν τι ταῖς</div><div class="l">σπονδαῖσιν ἡδύ, κοὐκ ἔοι-</div><div class="l">κεν οὐδενὶ μεταδώσειν.</div></div><div class="speaker">Diceopoli</div><div class="lg"><div class="l">Κατάχει σὺ τῆς χορδῆς τὸ μέλι·</div><div class="l">ὰς σηπίας στάθευε.</div></div><div class="speaker">Coro</div><div class="l">Ἤκουσας ὀρθιασμάτων;</div><div class="speaker">Diceopoli</div><div class="l">Ὀπτᾶτε τἀγχέλεια.</div><div class="speaker">Coro</div><div class="lg"><div class="l">Ἀποκτενεῖς λιμῷ 'μὲ καὶ</div><div class="l">τοὺς γείτονας κνίσῃ τε καὶ</div><div class="l">φωνῇ τοιαῦτα λάσκων.</div></div><div class="speaker">Diceopoli</div><div class="l">Ὀπτᾶτε ταυτὶ καὶ καλῶς ξανθίζετε.</div></div></section><section class="scena" id="index.xml-body.1_div.12"><h1><span class="headingNumber">12. </span></h1><div class="speaker">Damigella</div><div class="l">Δικαιόπολι,<span class="add">⟨‹Δικαιόπολι.›⟩</span></div><div class="speaker">Diceopoli</div><div class="l">Τίς οὑτοσί;</div><div class="speaker">Damigella</div><div class="lg"><div class="l">Ἔπεμψέ τίς σοι νυμφίος ταυτὶ κρέα</div><div class="l">ἐκ τῶν γάμων.</div></div><div class="speaker">Diceopoli</div><div class="l">Καλῶς γε ποιῶν ὅστις ἦν.</div><div class="speaker">Damigella</div><div class="lg"><div class="l">Ἐκέλευε δ' ἐγχέαι σε τῶν κρεῶν χάριν,</div><div class="l">ἵνα μὴ στρατεύοιτ', ἀλλὰ κινοίη μένων,</div><div class="l">εἰς τὸν ἀλάβαστον κύαθον εἰρήνης ἕνα.</div></div><div class="speaker">Diceopoli</div><div class="lg"><div class="l">Ἀπόφερ', ἀπόφερε τὰ κρέα καὶ μή μοι δίδου,</div><div class="l">ὡς οὐκ ἂν ἐγχέαιμι χιλιῶν δραχμῶν.</div><div class="l">Ἀλλ' αὑτηὶ τίς ἐστιν;</div></div><div class="speaker">Damigella</div><div class="lg"><div class="l">Ἡ νυμφεύτρια</div><div class="l">δεῖται παρὰ τῆς νύμφης τι σοὶ λέξαι μόνῳ.</div></div><div class="speaker">Diceopoli</div><div class="lg"><div class="l">Φέρε δή, τί σὺ λέγεις; Ὡς γέλοιον, ὦ θεοί,</div><div class="l">τὸ δέημα τῆς νύμφης, ὃ δεῖταί μου σφόδρα,</div><div class="l">ὅπως ἂν οἰκουρῇ τὸ πέος τοῦ νυμφίου.</div><div class="l">Φέρε δεῦρο τὰς σπονδάς, ἵν' αὐτῇ δῶ μόνῃ,</div><div class="l">ὁτιὴ γυνή 'στι τοῦ πολέμου τ' οὐκ αἰτία.</div><div class="l">Ὕπεχ' ὧδε δεῦρο τοὐξάλειπτρον, ὦ γύναι.</div><div class="l">Οἶσθ' ὡς ποείτω; τοῦτο τῇ νύμφῃ φράσον·</div><div class="l">Ὅταν στρατιώτας καταλέγωσι, τουτῳὶ</div><div class="l">νύκτωρ ἀλειφέτω τὸ πέος τοῦ νυμφίου.</div><div class="l">Ἀπόφερε τὰς σπονδάς. Φέρε τὴν οἰνήρυσιν,</div><div class="l">ἵν' οἶνον ἐγχέω λαβὼν εἰς τοὺς Χοᾶς.</div></div><div class="speaker">Coro</div><div class="lg"><div class="l">Καὶ μὴν ὁδί τις τὰς ὀφρῦς ἀνεσπακὼς</div><div class="l">ὥσπερ τι δεινὸν ἀγγελῶν ἐπείγεται.</div></div><div class="speaker">Araldo</div><div class="l">Ἰὼ πόνοι τε καὶ μάχαι καὶ Λάμαχοι.</div><div class="speaker">Lamaco</div><div class="l">Τίς ἀμφὶ χαλκοφάλαρα δώματα κτυπεῖ;</div><div class="speaker">Araldo</div><div class="lg"><div class="l">Ἰέναι σ' ἐκέλευον οἱ στρατηγοὶ τήμερον</div><div class="l">ταχέως λαβόντα τοὺς λόχους καὶ τοὺς λόφους·</div><div class="l">κἄπειτα τηρεῖν νειφόμενον τὰς εἰσβολάς.</div><div class="l">Ὑπὸ τοὺς Χοᾶς γὰρ καὶ Χύτρους αὐτοῖσί τις</div><div class="l">ἤγγειλε λῃστὰς ἐμβαλεῖν Βοιωτίους.</div></div><div class="speaker">Diceopoli</div><div class="l">Ἰὼ στρατηγοὶ πλείονες ἢ βελτίονες.</div><div class="speaker">Lamaco</div><div class="l">Οὐ δεινὰ μὴ 'ξεῖναί με μηδ' ἑορτάσαι;</div><div class="speaker">Diceopoli</div><div class="l">Ἰὼ στράτευμα πολεμολαμαχαϊκόν.</div><div class="speaker">Lamaco</div><div class="l">Οἴμοι κακοδαίμων, καταγελᾷς ἤδη σύ μου.</div><div class="speaker">Diceopoli</div><div class="l">Βούλει μάχεσθαι Γηρυόνῃ τετραπτίλῳ;</div><div class="speaker">Lamaco</div><div class="lg"><div class="l">Αἰαῖ,</div><div class="l">οἵαν ὁ κῆρυξ ἀγγελίαν ἤγγειλέ μοι.</div></div><div class="speaker">Diceopoli</div><div class="l">Αἰαῖ, τίνα δ' αὖ 'μοὶ προστρέχει τις ἀγγελῶν;</div><div class="speaker">Messaggero</div><div class="l">Δικαιόπολι.</div><div class="speaker">Diceopoli</div><div class="l">Τί ἐστιν;</div><div class="speaker">Messaggero</div><div class="lg"><div class="l">Ἐπὶ δεῖπνον ταχὺ</div><div class="l">βάδιζε τὴν κίστην λαβὼν καὶ τὸν χοᾶ.</div><div class="l">Ὁ τοῦ Διονύσου γάρ σ' ἱερεὺς μεταπέμπεται.</div><div class="l">Ἀλλ' ἐγκόνει· δειπνεῖν κατακωλύεις πάλαι.</div><div class="l">Τὰ δ' ἄλλα πάντ' ἐστὶν παρεσκευασμένα,</div><div class="l">κλῖναι, τράπεζαι, προσκεφάλαια, στρώματα,</div><div class="l">στέφανοι, μύρον, τραγήμαθ', ‑ αἱ πόρναι πάρα, ‑</div><div class="l">ἄμυλοι, πλακοῦντες, σησαμοῦντες, ἴτρια,</div><div class="l">ὀρχηστρίδες, τὸ Φίλταθ' Ἁρμόδι' οὐ, πάλαι.</div><div class="l">Ἀλλ' ὡς τάχιστα σπεῦδε.</div></div><div class="speaker">Lamaco</div><div class="l">Κακοδαίμων ἐγώ.</div><div class="speaker">Diceopoli</div><div class="lg"><div class="l">Καὶ γὰρ σὺ μεγάλην ἐπεγράφου τὴν Γοργόνα.</div><div class="l">Σύγκλειε, καὶ δεῖπνόν τις ἐνσκευαζέτω.</div></div><div class="speaker">Lamaco</div><div class="l">Παῖ παῖ, φέρ' ἔξω δεῦρο τὸν γυλιὸν ἐμοί.</div><div class="speaker">Diceopoli</div><div class="l">Παῖ παῖ, φέρ' ἔξω δεῦρο τὴν κίστην ἐμοί.</div><div class="speaker">Lamaco</div><div class="l">Ἅλας θυμίτας οἶσε, παῖ, καὶ κρόμμυα.</div><div class="speaker">Diceopoli</div><div class="l">Ἐμοὶ δὲ τεμάχη· κρομμύοις γὰρ ἄχθομαι.</div><div class="speaker">Lamaco</div><div class="l">Θρῖον ταρίχους οἶσε δεῦρο, παῖ, σαπροῦ.</div><div class="speaker">Diceopoli</div><div class="l">Κἀμοὶ σὺ δή, παῖ, θρῖον· ὀπτήσω δ' ἐκεῖ.</div><div class="speaker">Lamaco</div><div class="l">Ἔνεγκε δεῦρο τὼ πτερὼ τὠκ τοῦ κράνους.</div><div class="speaker">Diceopoli</div><div class="l">Ἐμοὶ δὲ τὰς φάττας γε φέρε καὶ τὰς κίχλας.</div><div class="speaker">Lamaco</div><div class="l">Καλόν γε καὶ λευκὸν τὸ τῆς στρούθου πτερόν.</div><div class="speaker">Diceopoli</div><div class="l">Καλόν γε καὶ ξανθὸν τὸ τῆς φάττης κρέας.</div><div class="speaker">Lamaco</div><div class="l">Ὦνθρωπε, παῦσαι καταγελῶν μου τῶν ὅπλων.</div><div class="speaker">Diceopoli</div><div class="l">Ὦνθρωπε, βούλει μὴ βλέπειν εἰς τὰς κίχλας;</div><div class="speaker">Lamaco</div><div class="l">Τὸ λοφεῖον ἐξένεγκε τῶν τριῶν λόφων.</div><div class="speaker">Diceopoli</div><div class="l">Κἀμοὶ λεκάνιον τῶν λαγῴων δὸς κρεῶν.</div><div class="speaker">Lamaco</div><div class="l">Ἀλλ' ἦ τριχόβρωτες τοὺς λόφους μου κατέφαγον;</div><div class="speaker">Diceopoli</div><div class="l">Ἀλλ' ἦ πρὸ δείπνου τὴν μίμαρκυν κατέδομαι;</div><div class="speaker">Lamaco</div><div class="l">Ὦνθρωπε, βούλει μὴ προσαγορεύειν ἐμέ;</div><div class="speaker">Diceopoli</div><div class="lg"><div class="l">Οὔκ, ἀλλ' ἐγὼ χὠ παῖς ἐρίζομεν πάλαι.</div><div class="l">Βούλει περιδόσθαι κἀπιτρέψαι Λαμάχῳ,</div><div class="l">πότερον ἀκρίδες ἥδιόν ἐστιν ἢ κίχλαι;</div></div><div class="speaker">Lamaco</div><div class="l">Οἴμ' ὡς ὑβρίζεις.</div><div class="speaker">Diceopoli</div><div class="l">Τὰς ἀκρίδας κρίνει πολύ.</div><div class="speaker">Lamaco</div><div class="l">Παῖ παῖ, καθελών μοι τὸ δόρυ δεῦρ' ἔξω φέρε.</div><div class="speaker">Diceopoli</div><div class="l">Παῖ παῖ, σὺ δ' ἀφελὼν δεῦρο τὴν χορδὴν φέρε.</div><div class="speaker">Lamaco</div><div class="lg"><div class="l">Φέρε, τοῦ δόρατος ἀφελκύσωμαι τοὔλυτρον.</div><div class="l">Ἔχ', ἀντέχου, παῖ.</div></div><div class="speaker">Diceopoli</div><div class="l"> Καὶ σύ, παῖ, τοῦδ' ἀντέχου.</div><div class="speaker">Lamaco</div><div class="l">Τοὺς κιλλίβαντας οἶσε, παῖ, τῆς ἀσπίδος.</div><div class="speaker">Diceopoli</div><div class="l">Καὶ τῆς ἐμῆς τοὺς κριβανίτας ἔκφερε.</div><div class="speaker">Lamaco</div><div class="l">Φέρε δεῦρο γοργόνωτον ἀσπίδος κύκλον.</div><div class="speaker">Diceopoli</div><div class="l">Κἀμοὶ πλακοῦντος τυρόνωτον δὸς κύκλον.</div><div class="speaker">Lamaco</div><div class="l">Ταῦτ' οὐ κατάγελώς ἐστιν ἀνθρώποις πλατύς;</div><div class="speaker">Diceopoli</div><div class="l">Ταῦτ' οὐ πλακοῦς δῆτ' ἐστὶν ἀνθρώποις γλυκύς;</div><div class="speaker">Lamaco</div><div class="lg"><div class="l">Κατάχει σύ, παῖ, τοὔλαιον. Ἐν τῷ χαλκίῳ</div><div class="l">ἐνορῶ γέροντα δειλίας φευξούμενον.</div></div><div class="speaker">Diceopoli</div><div class="lg"><div class="l">Κατάχει σὺ τὸ μέλι. Κἀνθάδ' εὔδηλος γέρων</div><div class="l">κλάειν κελεύων Λάμαχον τὸν Γοργάσου.</div></div><div class="speaker">Lamaco</div><div class="l">Φέρε δεῦρο, παῖ, θώρακα πολεμιστήριον.</div><div class="speaker">Diceopoli</div><div class="l">Ἔξαιρε, παῖ, θώρακα κἀμοὶ τὸν χοᾶ.</div><div class="speaker">Lamaco</div><div class="l">Ἐν τῷδε πρὸς τοὺς πολεμίους θωρήξομαι.</div><div class="speaker">Diceopoli</div><div class="l">Ἐν τῷδε πρὸς τοὺς συμπότας θωρήξομαι.</div><div class="speaker">Lamaco</div><div class="l">Τὰ στρώματ', ὦ παῖ, δῆσον ἐκ τῆς ἀσπίδος.</div><div class="speaker">Diceopoli</div><div class="l">Τὸ δεῖπνον, ὦ παῖ, δῆσον ἐκ τῆς κιστίδος.</div><div class="speaker">Lamaco</div><div class="l">Ἐγὼ δ' ἐμαυτῷ τὸν γυλιὸν οἴσω λαβών.</div><div class="speaker">Diceopoli</div><div class="l">Ἐγὼ δὲ θοἰμάτιον λαβὼν ἐξέρχομαι.</div><div class="speaker">Lamaco</div><div class="lg"><div class="l">Τὴν ἀσπίδ' αἴρου καὶ βάδιζ', ὦ παῖ, λαβών.</div><div class="l">Νείφει. Βαβαιάξ· χειμέρια τὰ πράγματα.</div></div><div class="speaker">Diceopoli</div><div class="l">Αἴρου τὸ δεῖπνον· συμποτικὰ τὰ πράγματα.</div></section><section class="Str" id="index.xml-body.1_div.13"><h1><span class="headingNumber">13. </span></h1><div class="speaker">Coro</div><div class="lg"><div class="l">Ἴτε δὴ χαίροντες ἐπὶ στρατιάν.</div><div class="l">Ὡς ἀνομοίαν ἔρχεσθον ὁδόν·</div><div class="l">τῷ μὲν πίνειν στεφανωσαμένῳ,</div><div class="l">σοὶ δὲ ῥιγῶν καὶ προφυλάττειν,</div><div class="l">τῷ δὲ καθεύδειν</div><div class="l">μετὰ παιδίσκης ὡραιοτάτης,</div><div class="l">ἀνατριβομένῳ γε τὸ δεῖνα.</div></div><div class="strofe" id="index.xml-body.1_div.13_div.1"><h2><span class="headingNumber">13.1. </span></h2><div class="speaker">Coro</div><div class="lg"><div class="l">Ἀντίμαχον τὸν Ψακάδος, τὸν ξυγγραφῆ, τὸν μελέων ποητήν,</div><div class="l">ὡς μὲν ἁπλῷ λόγῳ κακῶς ἐξολέσειεν ὁ Ζεύς·</div><div class="l">ὅς γ' ἐμὲ τὸν τλήμονα Λήναια χορηγῶν ἀπέλυσ' ἄδειπνον.</div><div class="l">Ὃν ἔτ' ἐπίδοιμι τευθίδος</div><div class="l">δεόμενον, ἡ δ' ὠπτημένη</div><div class="l">σίζουσα πάραλος ἐπὶ τραπέζῃ κειμένη</div><div class="l">ὀκέλλοι· κᾆτα μέλλοντος λαβεῖν</div><div class="l">αὐτοῦ κύων ἁρπάσασα φεύγοι.</div></div></div><div class="antistrofe" id="index.xml-body.1_div.13_div.2"><h2><span class="headingNumber">13.2. </span></h2><div class="speaker">Coro</div><div class="lg"><div class="l">Τοῦτο μὲν αὐτῷ κακὸν ἕν, κᾆθ' ἕτερον νυκτερινὸν γένοιτο.</div><div class="l">Ἠπιαλῶν γὰρ οἴκαδ' ἐξ ἱππασίας βαδίζων,</div><div class="l">εἶτα πατάξειέ τις αὐτοῦ μεθύων τὴν κεφαλὴν Ὀρέστης</div><div class="l">μαινόμενος· ὁ δὲ λίθον λαβεῖν</div><div class="l">βουλόμενος ἐν σκότῳ λάβοι</div><div class="l">τῇ χειρὶ πέλεθον ἀρτίως κεχεσμένον·</div><div class="l">ἐπᾴξειεν δ' ἔχων τὸν μάρμαρον,</div><div class="l">κἄπειθ' ἁμαρτὼν βάλοι Κρατῖνον.</div></div></div></section><section class="scena" id="index.xml-body.1_div.14"><h1><span class="headingNumber">14. </span></h1><div class="speaker">Messaggero</div><div class="lg"><div class="l">Ὦ δμῶες οἳ κατ' οἶκόν ἐστε Λαμάχου,</div><div class="l">ὕδωρ, ὕδωρ ἐν χυτριδίῳ θερμαίνετε·</div><div class="l">ὀθόνια, κηρωτὴν παρασκευάζετε,</div><div class="l">ἔρι' οἰσυπηρά, λαμπάδιον περὶ τὸ σφυρόν.</div><div class="l">Ἁνὴρ τέτρωται χάρακι διαπηδῶν τάφρον,</div><div class="l">καὶ τὸ σφυρὸν παλίνορρον ἐξεκόκκισεν,</div><div class="l">καὶ τῆς κεφαλῆς κατέαγε περὶ λίθῳ πεσών,</div><div class="l">καὶ Γοργόν' ἐξήγειρεν ἐκ τῆς ἀσπίδος·</div><div class="l">πτίλον δὲ τὸ μέγα κομπολακύθου κλάσας</div><div class="l">πρὸς ταῖς πέτραισι δεινὸν ἐξηύδα μέλος·</div><div class="l">"Ὦ κλεινὸν ὄμμα νῦν πανύστατόν σ' ἰδὼν</div><div class="l">λείπω φάος τόδ'. Οὐκέτ' ‹οὐδέν› εἰμ' ἐγώ."</div><div class="l">Τοσαῦτα λέξας εἰς ὑδρορρόαν πεσὼν</div><div class="l">ἀνίσταταί τε καὶ ξυναντᾷ δραπέτας</div><div class="l">λῃστὰς ἐλαύνων καὶ κατασπέρχων δορί.</div><div class="l">Ὁδὶ δὲ καὐτός. Ἀλλ' ἄνοιγε τὴν θύραν.</div></div><div class="speaker">Lamaco</div><div class="lg"><div class="l">Ἀτταταῖ ἀτταταῖ,</div><div class="l">στυγερὰ τάδε γε κρυερὰ πάθεα· τάλας ἐγώ.</div><div class="l">Διόλλυμαι δορὸς ὑπὸ πολεμίου τυπείς.</div><div class="l">Ἐκεῖνο δ' αἰακτὸν <span class="strikethrough">[οἰμωκτὸν]</span> ἂν γένοιτό μοι,</div><div class="l">Δικαιόπολις εἴ μ' ἴδοι τετρωμένον</div><div class="l">κᾆτ' ἐγχάνοι ταῖς ἐμαῖς τύχαισιν.</div></div><div class="speaker">Diceopoli</div><div class="lg"><div class="l">Ἀτταταῖ ἀτταταῖ,</div><div class="l">τῶν τιτθίων, ὡς σκληρὰ καὶ κυδώνια.</div><div class="l">Φιλήσατόν με μαλθακῶς, ὦ χρυσίω,</div><div class="l">τὸ περιπεταστὸν κἀπιμανδαλωτόν.</div><div class="l">Τὸν γὰρ χοᾶ πρῶτος ἐκπέπωκα.</div></div><div class="speaker">Lamaco</div><div class="lg"><div class="l">Ὦ συμφορὰ τάλαινα τῶν ἐμῶν κακῶν.</div><div class="l">Ἰὼ ἰὼ τραυμάτων ἐπωδύνων.</div></div><div class="speaker">Diceopoli</div><div class="l">Ἰὴ ἰή, χαῖρε, Λαμαχίππιον.</div><div class="speaker">Lamaco</div><div class="l">Στυγερὸς ἐγώ.</div><div class="speaker">Diceopoli</div><div class="l">Τί με σὺ κυνεῖς;</div><div class="speaker">Lamaco</div><div class="l">Μογερὸς ἐγώ.</div><div class="speaker">Diceopoli</div><div class="l">Τί με σὺ δάκνεις;</div><div class="speaker">Lamaco</div><div class="l">Τάλας ἐγὼ <span class="strikethrough">[τῆς ἐν μάχῃ]</span>ξυμβολῆς βαρείας.</div><div class="speaker">Diceopoli</div><div class="l">Τοῖς Χουσὶ γάρ τις ξυμβολὰς ἐπράττετο;</div><div class="speaker">Lamaco</div><div class="lg"><div class="l">Ἰὼ <span class="add">⟨‹ἰώ,›⟩</span> Παιὰν Παιάν.</div></div><div class="speaker">Diceopoli</div><div class="l">Ἀλλ' οὐχὶ νυνὶ τήμερον Παιώνια.</div><div class="speaker">Lamaco</div><div class="lg"><div class="l">Λάβεσθέ μου, λάβεσθε τοῦ σκέλους· παπαῖ,</div><div class="l">προσλάβεσθ', ὦ φίλοι.</div></div><div class="speaker">Diceopoli</div><div class="lg"><div class="l">Ἐμοῦ δέ γε σφὼ τοῦ πέους ἄμφω μέσου</div><div class="l">προσλάβεσθ', ὦ φίλαι.</div></div><div class="speaker">Lamaco</div><div class="lg"><div class="l">Εἰλιγγιῶ κάρα λίθῳ πεπληγμένος</div><div class="l">καὶ σκοτοδινιῶ.</div></div><div class="speaker">Diceopoli</div><div class="lg"><div class="l">Κἀγὼ καθεύδειν βούλομαι καὶ στύομαι</div><div class="l">καὶ σκοτοβινιῶ.</div></div><div class="speaker">Lamaco</div><div class="lg"><div class="l">Θύραζέ μ' ἐξενέγκατ' εἰς τοῦ Πιττάλου</div><div class="l">παιωνίαισι χερσίν.</div></div><div class="speaker">Diceopoli</div><div class="lg"><div class="l">Ὡς τοὺς κριτάς με φέρετε. Ποῦ 'στιν ὁ βασιλεύς;</div><div class="l">Ἀπόδοτέ μοι τὸν ἀσκόν.</div></div><div class="speaker">Lamaco</div><div class="l">Λόγχη τις ἐμπέπηγέ μοι δι' ὀστέων ὀδυρτά.</div><div class="speaker">Diceopoli</div><div class="l">Ὁρᾶτε τουτονὶ κενόν. Τήνελλα καλλίνικος.</div><div class="speaker">Coro</div><div class="l">Τήνελλα δῆτ', εἴπερ καλεῖς γ', ὦ πρέσβυ, καλλίνικος.</div><div class="speaker">Diceopoli</div><div class="l">Καὶ πρός γ' ἄκρατον ἐγχέας ἄμυστιν ἐξέλαψα.</div><div class="speaker">Coro</div><div class="l">Τήνελλά νυν, ὦ γεννάδα· χώρει λαβὼν τὸν ἀσκόν.</div><div class="speaker">Diceopoli</div><div class="l">Ἕπεσθέ νυν ᾄδοντες· Ὦ τήνελλα καλλίνικος.</div><div class="speaker">Coro</div><div class="lg"><div class="l">Ἀλλ' ἑψόμεσθα σὴν χάριν</div><div class="l">τήνελλα καλλίνικον ᾄ-</div><div class="l">δοντες σὲ καὶ τὸν ἀσκόν.</div></div></section></div><!--TEI back--><div class="stdfooter autogenerated"><div class="footer"><!--standard links to project, institution etc--><a class="plain" href="/">Home</a> </div><address>Date: 2024-07-16<br/><!--
 Generated from index.xml using XSLT stylesheets version 7.56.0
		 based on http://www.tei-c.org/Stylesheets/
		 on 2024-07-16T15:09:11Z.
		 SAXON HE 12.3.
		   --></address></div></body></html>